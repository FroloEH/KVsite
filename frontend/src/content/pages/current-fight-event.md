---
current_larp_event: Hranica 2026
tootoot_id: 'none'

fightTitle: Bojovky zo sveta Kráľovstva sú späť
fightText: |-
  Milí a vážení bojovníci a hrdinovia. Tento rok po dlhšej pauze prichádzame po strastiach s hľadaním vhodnej lokačky so štvrtou časťou našich snáh prispieť k oživeniu bojoviek na Slovensku. Príbeh nadväzuje na udalosti predošlých troch bojoviek a letného LARP-u. Uvidíme sa na novom mieste mimo Bratislavy a vyskúšame si trochu iný dizajn hry.
  
  **Aký je rozdiel medzi LARP-om a LARP-ovou bojovkou?**
  Na LARP-e kladieš dôraz na rozvíjanie svojej postavy prostredníctvom interakcií s inými hráčmi a spoločné budovanie príbehu. Boj má v hre svoje miesto, ale nie je jej jadrom.
  
  Na bojovke je to presne naopak. Príbeh, ktorý bojovka má, sa bude rozvíjať na základe výsledkov rôznych bojových aktivít.
  
  **Čo ma čaká?**
  Dve strany - Kráľovstvo a Akvilónia - so svojimi frakciami a zábavnými bojovými pokrikmi. Ak nechceš prísť ako vojak, môžeš si vybrať aj niektoré z nebojových povolaní, ktoré pri boji zohrávajú špeciálnu rolu. Či už prídeš ako vojak, liečiteľ, bard alebo kňaz, tešíme sa na teba a na kopu veselých zážitkov.
  

practicalInfoTitle: Organizačné informácie
practicalInfoBody: |-
  **Účastníci**
  Hry sa môže zúčastniť každý, kto dovŕšil 15 rokov. Vítaní sú nielen hráči chtiví boja, ale aj tí, ktorí chcú pomôcť ako nebojové povolania **liečiteľ**, **bard** a **kňaz**. Akcia je vhodná pre pánov i dámy, skúsených aj začiatočníkov. Ak chceš požiadať o výnimku z vekového pravidla, kontaktuj, prosím, organizátorov. 

  **Dátum**
  18. 10. 2025 od 08.00 do 19.00
  Možnosť prespávania vo vlastnom stane od 17. 10. do 19. 10. 2025

  **Miesto**
  Vyhradený areál BVS a.s. pri obci Boldog, Senec.

  **Dostupnosť**
  Autobusové spoje na zastávku Senec, Boldocká cesta. Následne nás vieš kontaktovať cez telefón a my po teba pošleme kyvadlovku, alebo prídeš pešo popri ceste (cca 800m). 

  **Strava**
  Pripravíme ľahké ranné občerstvenie, zabezpečíme pitnú vodu a v prípade dostatočného záujmu vybavíme aj obed. Bude to buď guláš alebo cigánska v cene 5€ od miestnych z Boldogu.

  **Bonus**
  V blízkosti lokačky nájdeš jazero Boldog, kde sa môžeš opláchnuť po ťažkom boji.
  
  **Vstupenka**
  Lístok v cene 10€. Výberom typu lístka si zároveň vyberáš stranu, za ktorú budeš bojovať. Lístky nájdeš [TU](/fight-event#larp-registration). 
practicalInfoImage: src/images/uploads/mapa_hranica_2025.png  
  

kingdomFactionsTitle: Frakcie Kráľovstva
kingdomFaction1Title: Hájničkova domobrana
kingdomFaction1Text: |-
  Sídlia na hrade Červený Kameň, nachádzajúcom sa v pohraničnom území. Svoj pôvod odvodzujú od hrdinu Jara Hájnička, ktorý s pomocou meča Samoseča zahnal démona Lešija pod horu Kuklu. Rytieri z pohraničia sú známi svojou vytrvalosťou, nezlomným odhodlaním a vernosťou. Okrem rytierov sa k Hájničkovmu vojsku tiež pridávajú elfovia, trpaslíci a lesné bytosti z Fragmundských lesov.

  **Farby**: Zelená a hnedá

  **Pokrik**: Do lesa, do hája!

  **Schopnosť**: Morálka namiesto 5 ľudí oživuje 6 ľudí. Povolené drevcové zbrane.
kingdomFaction1Image: src/images/uploads/bojovnici_hajnicek.jpg

kingdomFaction2Title: Rizlingdorfskí rytieri
kingdomFaction2Text: |-
  Starobylý rod vládcov Rizlingsdorfu, jedného z najväčších miest Kráľovstva. Dlhé roky sú známi svojou disciplinovanou a silnou armádou, skúsenými šermiarmi a rytierskou statočnosťou. Na čele rodu stojí starý Herbert von Rizlingsdorf, ktorý na kráľovu výzvu bez váhania vyslal svojich najlepších rytierov, aby posilnili kráľovské armády a priniesli z boja vavrínový veniec víťazstva. 

  **Farby**: červená-biela, červená-žltá

  **Pokrik**: Víno je sila!

  **Schopnosť**: Neobmedzená veľkosť štítov.
kingdomFaction2Image: src/images/uploads/bojovnici_rizling.jpg

kingdomFaction3Title: Klan McEeshovcov
kingdomFaction3Text: |-
  Horali z klanu McEeshovcov sú už dlhé roky obávanými bardmi, banditmi, únoscami nevinných aj vinných panien, lúpežníkmi s dobrým srdcom, pastiermi inteligentných oviec a okrem iného aj pánmi Ostrokamenského panstva. Žoldnieri Randoma McEesha vstúpili do boja pod vlajkou Kráľovstva, keď na ich sídlo Ostrý Kameň zaútočili akvilónske armády.

  **Farby**: kilt, kárované

  **Pokrik**: Nosme meče, tasme kilty!

  **Schopnosť**: Ak nemá zbroj, ale má kilt, má +1 život.
kingdomFaction3Image: src/images/uploads/bojovnici_mceesh.jpg

akvilonianFactionsTitle: Frakcie Akvilónie
akvilonianFaction1Title: Miklušova légia
akvilonianFaction1Text: |-
  Kráľ Mikluš, podvodom zbavený svojich práv a vyhnaný zo svojho léna, sa už roky snaží získať, čo mu podľa božieho práva patrí. Jeho légia je najsilnejšou bojovou jednotkou na východ od Fragmundských hôr, stretávajú sa v nej chrabrí rytieri, ľstiví žoldnieri i skúsení vojvodcovia, ktorí si trúfnu aj na ťažkú korisť za horami. Na ich čele stojí Miklušov synovec Voderad, chýrny veliteľ a skúsený taktik.

  **Farby**: modrá-biela, modrá-žltá

  **Pokrik**: Mikluš na trón!

  **Schopnosť**: Neobmedzená veľkosť štítov
akvilonianFaction1Image: src/images/uploads/miklusova_legia.jpg

akvilonianFaction2Title: Vodárska patrola
akvilonianFaction2Text: |-
  Nie každý môže byť rytierom, nie každý má meč vykladaný drahými kameňmi. Aj chudobný, no statočný človek môže bojovať za dobrú vec. Bojovníci tejto skupiny sú synovia roľníkov a bratia statkárov. Spolu s elfmi, trpaslíkmi a lesnými bytosťami z Lesov divej vínnej révy sa pod vedením Irmy Akvilónskej, vlčice z Ompitálu, obliekli do čierneho a vyrazili na pomoc svojmu kráľovi.

  **Farby**: hnedá, čierna, modrá

  **Pokrik**: Víno von, voda dnu!

  **Schopnosť**: Morálka navyše a povolené drevcové zbrane.
akvilonianFaction2Image: src/images/uploads/vlcica_z_ompitalu.jpg

akvilonianFaction3Title: Korzári
akvilonianFaction3Text: |-
  V Akvilónii sa nájde mnoho moreplavcov. Okrem Miklušových galér, rybárských lodí a obchodných plavidiel brázdia severné more aj piráti a korzári prepadávajúci bohato naložené lode z Kráľovstva. Najskúsenejší z nich, Gombajz Dredovlas, vie, že ponuka, ktorú dostal od kráľa sa neodmieta, a preto zhromaždil svojich najlepších korzárov a pod Miklušovou vlajkou sa pustil do boja. 

  **Farby**: Pirátsky vzhľad.

  **Pokrik**: Na súši nás nesuší!

  **Schopnosť**: Ak všetci spievajú, dokážu si uplatniť bardský bonus *muzika na oddych* a *muzika na pochod* aj v prípade, že nemajú v skupine barda. 
akvilonianFaction3Image: src/images/uploads/bojovnici_korsari.jpg

archive_text: VIDÍME SA O ROK!
newsletter_text: Chceš sa o ďalších akciách dozvedieť medzi prvými?
newsletter_button_text: Odoberať
title: TBD_LARP KRÁĽOVSTVO
---
