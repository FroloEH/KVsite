---
header: PROBLÉM MENOM KV 2027
cover_image: src/images/uploads/orgovia.jpg
text: >-
  ## (áno , už dnes)
  
  Kráľovstvo je veľká akcia, ktorá sa koná na skvelom mieste pri hrade 
  Červený Kameň. Toto miesto si prenajímame (stojí peniaze), dopravujeme 
  tam kulisy (stojí peniaze), staviame a rozkladáme dedinu (stojí peniaze). 
  Toto všetko zaplatíme, ak si kúpite plus-mínus 130 lístkov.  
  To znamená 130 hráčov, ktorým sa majstri musia venovať, komunikovať 
  s nimi, pripraviť im príbeh. Tieto úlohy sú podelené medzi mnohých ľudí, 
  ktorí sa v minulých rokoch rozhodli „pomôcť svojou troškou“, ale na väčší 
  záväzok nemajú čas.  
 
  \

  Stabilné gro nášho organizátorského tímu tvorili tento rok traja ľudia. 
  Dvaja z nich v tíme v roku 2027 nebudú.  
   
  \

  KV tím sa dostal do situácie, kedy sa väčšina jeho členov venuje škole, 
  práci, rodinnému životu alebo všetkému dohromady. (Ak ste niekedy dlho 
  čakali na mail od majstra, je to preto, že investoval energiu do 
  štátnic/nadčasov/bábätka, nie preto, že by vás nemal rád.)
  Ak má Kráľovstvo existovať ďalej, potrebujeme, aby ste sa pridali do tímu 
  s ambíciou, že ho o dva roky budete viesť vy.
   
  \

  KV 2026 pravdepodobne bude. Ak sa k nám nepridá nikto, kto je už teraz 
  ochotný prevziať zodpovednosť za jeho prípravu, bude to posledné KV. 
  Náš tím potrebuje ľudí, ktorí sa neboja prísť a povedať: „Chcem vymyslieť 
  príbehovú linku. Chcem pripraviť zaujímavý zážitok pre hráčov šľachticov,
  myrmekovcov, lesných bytostí. Chcem vám pomôcť vyriešiť niečo, čo by 
  podľa mňa mohlo fungovať lepšie.“
   
  \

  Jednoducho povedané, hľadáme ľudí, ktorí chcú, aby KV nezaniklo, a sú do
  jeho prípravy ochotní investovať voľný čas.
  Ak nám chceš pomôcť zachrániť KV, vyplň nám tento kontaktný formulár.
---


