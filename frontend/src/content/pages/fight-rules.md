---
larp_rules_title: Pravidlá
background_image: src/images/uploads/kaviatori.jpg
rules_intro: |-
  Všetkých účastníkov by sme týmto chceli požiadať aby si pozorne prečítali
  pravidlá. Sú tu preto, aby sme sa na hre zabavili a zároveň ju v dobrom zdraví
  prežili. Hráči, ktorí nepoznajú alebo nerešpektujú pravidlá, môžu ohroziť seba aj
  ostatných, a to určite nechce nikto z nás. Tejto sekcii prosím venujte svoju plnú
  pozornosť.
basic_rules_title: Všeobecné
basic_rules_intro: |-
  1. Organizátor má vždy pravdu. 
  2. Hráč dbá predovšetkým o svoju bezpečnosť a bezpečnosť všetkých zúčastnených. 
  3. Hráč dodržiava ustanovené pravidlá, uznáva si zásahy, nevyhnutné časy čakania a pod. V prípade, že sa chce sťažovať na správanie iných hráčov, osloví organizátora, alebo generála strany. 
  4. Všetky zbrane, ktoré účastník na hre používa, musia byť schválené kontrolórom zbraní pri registrácii. Pre prípad poškodenia zbrane je odporúčané priniesť si so sebou viacero zbraní. Zbraň, ktorá kontrolou neprejde, bude dočasne počas trvania akcie uložená u organizátorov.
  5. Hráč môže mať pri sebe ľubovoľný počet zbraní, ktoré prešli kontrolou pri registrácii, v boji smie však používať len také zbrane a ich kombinácie, ktoré mu pravidlá za daných okolností povoľujú. 
  6. Zbrane a muníciu (šípy a pod.) iných hráčov nie je povolené kradnúť ani poškodzovať (beda tomu, koho uvidíme, že dupol na protivníkov šíp ležiaci v tráve!).  Je možné použiť súperovu muníciu na streľbu.
  7. Hráč je povinný pripraviť si kostým (doplnky) vo farbách strany, do ktorej sa prihlásil.
  8. Zákaz požívania alkoholických nápojov a iných omamných látok. Porušenie zákazu znamená vylúčenie hráča z hry.
  9. Aj počas trvania akcie platia zákony SR. 
  
basic_rules_parts: 
  - part_title: Hra
    part_description:  |-
      1. Po úvode sa hráči rozdelia do svojich táborov, kde si uložia veci a na povel generála strany sa vydajú do boja.
      2. Hráči nemôžu vstúpiť do tábora nepriateľa. 
      3. Každá ďalšia fáza po prvej bude mať 15 minútovú prípravu. Počas nej sa velitelia a kapitáni účastnia porady s generálom v jeho stane. Tu dostanú inštrukcie na nasledujúcu scénu a navrhnú bojový plán. 
      4. V rovnakom čase vysvetlí pravidlá scény vojsku aj organizátor. 
      5. Pred začiatkom niektorých fáz budú mať velitelia možnosť využiť špeciálny bonus „vzducholode“. Fungovanie bonusu vysvetlí organizátor v čase jeho použitia. 
      6. Každá fáza môže skončiť buď porazením nepriateľa na hlavu, splnením úlohy alebo časovým limitom.
      7. Obedová prestávka je plánovaná po druhej fáze. 
  - part_title: Boj
    part_description: |-
      1. Pri boji vždy dbajte na bezpečnosť svoju aj vašich protivníkov. 
      2. Fyzický kontakt je mimo boja so zbraňami zakázaný (nechceme vidieť žiadne zápasenie, vykrúcanie rúk, či vytrhávanie zbraní). 
      3. O platnosti zásahu rozhoduje zasiahnutý hráč. Nehádajte sa, nerozčuľujte sa, dodržiavajte zásady fair-play a vlastné zásahy si priznávajte. 
      4. Hlava, krk a rozkrok sú nezásahové zóny, útočiť na tieto miesta je prísne zakázané. Zasiahnutý hráč si tento typ zásahu (v prípade, že k nemu nešťastnou náhodou dôjde) nie je povinný započítať. 
      5. Údery zbraňami je potrebné viesť s náprahom a pred dopadom ich tlmiť, aby nedošlo k úrazu. 
      Hráč, ktorého postava je mŕtva alebo sa z iných dôvodov nezapája do hry, má obe ruky založené za hlavou.
  - part_title: Životy
    part_description:  |-
      1. Každý hráč, ktorému nebolo povedané inak má 4 životy. 
      2. Organizátori môžu hráčovi, ktorý nosí kovové alebo iné brnenie dostatočnej kvality, udeliť bonus +2 životy (kovové) alebo +1 život (iné), ktorý si započítava počas celej hry. Je možné tak mať celkovo až 6 životov. 
      3. Ak hráč v priebehu boja preukáže mimoriadnu odvahu a bojové schopnosti, môže byť veliteľom strany povýšený do hodnosti kapitána. Pri takomto povýšení získava bonus +2 život, ktorý si započítava kým nie je hodnosť odovzdaná inému hráčovi (týmto spôsobom je možné navýšiť svoj počet životov až na 8). 
      4. Veliteľom strany je hráč, ktorého si hráči frakcie do funkcie zvolia. Tým sa hodnota ich života navýši na 5. Veliteľ sa však nevie liečiť u liečiteľov. Ak padne na 0 životov, nezomiera, ale presúva sa k vlajkonosičovi, kde odpočíva 10 minút. Po tomto čase má plné zdravie. 
      Akonáhle počet životov hráča klesne na 0, jeho postava umiera – hráč môže do umierania postavy zakomponovať teatrálne prvky podľa vlastného uváženia, v prvom rade je však potrebné dbať na bezpečnosť (o ležiacich hráčov sa niekto môže nechtiac potknúť). Hráč, ktorého postava v boji umrela sa s rukami za hlavou vracia ku svojej vlajke, kde môže byť znovu oživený. 
  - part_title: Vlajky a morálka
    part_description:  |-
      1. Každá bojujúca strana disponuje vlajkonosičmi, ktorí nesú vlajky frakcií tejto strany a majú na starosti morálku (detaily viď nižšie). Vlajkonosič je nebojová postava, na ktorú žiadny hráč neútočí. 
      2. Pokiaľ sa pri vlajke stretne päť hráčov, ktorých postavy práve padli v boji, môžu sa za pomoci hesla oživiť a vrátiť do boja. Toto je podmienené prítomnosťou morálky, ktorú reprezentujú štipce na vlajke. Oživenie stojí jednu morálku. 
      3. Počet oživovaných hráčom môže byť aj menší, než stanovené maximum. 
      4. Pri vlajke sa môžu okrem vojakov danej strany oživovať aj spojeneckí vojaci, no musia pri tom zakričať pokrik prislúchajúci danej vlajke. V prípade, že tento pokrik nepoznajú, musia sa ho doučiť od svojich spolubojovníkov.  
      5. Oživovaní hráči sa musia nachádzať do vzdialenosti 2 m od vlajky. 
      6. Odobratím morálky je možné oživiť hráčov maximálne 1x za minútu. 
      7. V prípade, že vlajkonosič minie všetky morálky zo svojej vlajky, v danom boji nie je možné oživiť ďalších hráčov. 
  - part_title: Zbrane a zbroje
    part_description:  |-
      1. Povolené sú rôzne varianty zbraní, pričom musia spĺňať [**NORMY**](/fight-rules?tab=weapon_norms) podľa svojej kategórie. To znamená, že môžete mať broadsword, cleaver, cutlass, šabľu, messer či katanu, ak má vlastnosti v rámci noriem. 
      2. Bodať je povolené len s kopijami, pri ktorých to je jediný povolený zásah. Sečný zásah kopijou sa nezapočítava. 
      3. Hráč môže byť vyzbrojený obojručnou zbraňou (okrem mečov, kopijí a sekier sem patria aj luky, kuše a muškety), kombináciou dvoch jednoručných zbraní alebo jednoručnou zbraňou a štítom. 
      4. Zásah obojručnou zbraňou sa počíta len vtedy, ak je držaná oboma rukami. 
      5. Štítom nie je za žiadnych okolností povolené útočiť. 
      6. Brnenia sú povolené všetkých typov. Pekné jednoduché brnenie môže dopomôcť získať bonusový život. V prípade kovových brnení môže hráč získať ďalšie dva bonusové život. Rátajú sa len ak je zbroj naozaj nosená.
      7. Zbroj musí pokrývať minimálne torzo a byť jasne identifikovateľná ako zbroj.  
      8. Je zakázané ďalej používať zbraň, ktorá je poškodená, napríklad nalomená, s roztrhnutým mäkčením a pod. 
      9. Zbrane, ktoré prešli na letnom larpe – Kráľovstvo vína, nemusia prejsť na bojovke. Kvôli bezpečnosti účastníkov sú zvýšené požiadavky na bezpečnosť zbraní
class_rules_title: Povolania
class_rules_intro:
class_rules_parts:
  - part_title: Bojové
    part_description:  |-
      **Vojak**
        1. Je základne bojové povolanie. Na tejto pozícii začína každý hráč. 

      **Kapitán**
        1. Je to vojak povýšený Veliteľom frakcie. Hodnosť veliteľa je možné odňať a dať inému hráčovi podľa uváženia veliteľa.
        2. Pripočítava si +2 k životom, 
        3. Získava schopnosť dávať inštrukcie k presunu vlajkonosičovi.
        4. Môže sa zúčastniť porád s veliteľom ako jeho a len jeho poradný hlas. 

      **Veliteľ**
        1. Je vojak, ktorý bol svojou frakciou zvolený do tejto funkcie a zotrváva v nej celú hru.
        2. Získava presne 10 životov, ku ktorým sa už nič nepripočítava. 
        3. Vie pohybovať vlajkou v prípade jej dynamickej funkcie v scéne. 
        4. Zúčastňuje sa porád, kde sa plánuje stratégia a taktika. 
        5. Môže využívať suroviny na nákup morálok, alebo ich prípadné iné využitie závislé od scény. 
  - part_title: Nebojové
    part_description:  |-
      **Liečiteľ**
        1. Liečebný rituál - dokáže liečiť jedného vojaka do plného zdravia. Liečenie trvá 30s a liečený hráč nesmie bojovať. Prerušenie rituálu útokom na liečeného ruší celé liečenie a liečiteľ sa musí odobrať k vlajke.

      **Bard**
        1. Muzika na oddych - ak bard hrá pre vojakov počas prestávky, keď velitelia a kapitáni poradujú, pridáva svojej frakcii 1 morálku.
        2. Muzika na pochod - ak hrá bard počas presunu na miesto boja, jeho frakcia získava 1 morálku.
        3. Povzbudenie ducha - bard dokáže svojou piesňou skrátiť oddych veliteľa po padnutí na 0 životov o polovicu. Musí však hrať alebo spievať aspoň 3 minúty.

      **Kňaz**
        1. Obrátenie na vieru - keď sa kňaz dotkne nepriateľa vie ho konvertovať. Po dobu 30s môže mať kázeň a zdržiavať nepriateľa, ktorý v danej chvíli nemôže vykonávať žiadnu akciu. Konvertovanie môže byť prerušené úderom zbrane do konvertovaného. Ten si v tom prípade započíta zranenie a môže bojovať ďalej, ak nie je mŕtvy. Keď kňaza prerušia, musí sa vrátiť k vlajke. Kňaz nemôže dvakrát po sebe konvertovať toho istého hráča.
        2. Slovo svätca - ak kňaz robí rituál (30s) pri vlajke svojej frakcie počas oživovania, môže sa oživiť +1 hráč na morálku.
weapon_norms_title: Normy zbraní
weapon_norms_intro: |-
  Upozornenie k zbraniam: Všetky vyrábané aj kupované zbrane budú podliehať kontrole a musia spĺňať nižšie uvedené štandardy. Ak štandardy nesplnia, nebudú na hru pustené.
weapon_norms_parts:
  - part_title: Jadro zbrane
    part_description:  |-
      Umelohmotné trubky, sklolaminát, termoplast, drevo (musí byť nelepené bez výrazných hrán)
  - part_title: Najdlhší merateľný rozmer
    part_description:  |-
      Pri jednoručných zbraniach 100 cm, pri obojručných 130 cm, pri kopijach 250 cm, u štítov 70 cm
  - part_title: Drtivé zbrane
    part_description:  |-
       Rukoväť musí byť mäkčená minimálne do jednej tretiny dĺžky (v smere od útočného konca) minimálne 0,5 cm mäkčenia, reťaz musí byť nahradená umelohmotnou reťazou alebo lanom hrúbky minimálne 1 cm, maximálna dĺžka reťaze je 20 cm. hlava musí byť celomäkčená, minimálny merateľný rozmer 10 cm. Maximálny merateľný rozmer celej zbrane musí spĺňať požiadavky z bodu *Najdlhší merateľný rozmer*. 
       Príklady: palica, kladivo, buzdygan, reťazová palica, kyj, palcát, atď.
  - part_title: Drevcové zbrane
    part_description:  |-
      Sú povolené pre špecifické frakcie. Kopije musia byt mäkčené minimálne do jednej tretiny dĺžky násady s hrúbkou mäkčeniny minimálne 0,5cm. Na konci násady, ktorá je v hrote, musí byť tuhšie mäkčenie (guma, korok). Koniec hrotu kopije musí mať minimálny priemer 4 cm a dĺžku nevystuženého jadra minimálne 15 cm. Maximálny merateľný rozmer celej zbrane musí spĺňať požiadavky z bodu *Najdlhší merateľný rozmer*. Kopije sú jediné zbrane, s ktorými je možné bodať. Minimálny merateľný rozmer je 180 cm. 
      Príklady: kopija, píky, sudlice, atď.
  - part_title: Strelné zbrane
    part_description:  |-
      Maximálny náťah 15 kg (150 N), šípy nesmú mať žiadne ostré časti, musia byť z dreva (minimálne 8 mm hrubého), hrotové mäkčenie (bambuľa) musí byť hrubé aspoň 4 cm a násada musí byť zakončená neprieraznou zátkou (korkový štupeľ a minca, plastový štupeľ). Šípy tiež musia mať predrobené zárezy na zapadnutie tetivy. Letky môžu byť vyrobené z pierok alebo kože, nie z lepiacej pásky alebo iného materiálu vytvárajúceho ostré hrany. Pripravte sa na to, že náhodný šíp z vašej výbavy môže byť pred schválením rozobratý a podrobený analýze.   
  - part_title: Vrhacie zbrane
    part_description:  |-
      Maximálny merateľný rozmer 30 cm, musia byť celomäkčené bez tvrdého jadra a zahrotených výstupkov, ktoré môžu človeku vypichnúť oko.
  - part_title: Štíty
    part_description:  |-
      Maximálny merateľný rozmer 70 cm, hrany musia byť mäkčené aspoň kožou, hadicou alebo mirelonom. Hrany pod mäkčením musia byť zaoblené resp. bez ostrých okrajov. 
  - part_title: Brnenia
    part_description:  |-
      Brnenia nesmú mať žiadne ostré kovové súčiastky, ani iné doplnky, ktoré by mohli zraniť iného hráča, pod kovovou zbrojou je potrebné mať prešívaný kabátec.   
---