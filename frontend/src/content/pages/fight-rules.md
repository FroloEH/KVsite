---
rulesTitle: Pravidlá
rulesIntroText: >-
  Všetkých účastníkov by sme týmto chceli požiadať aby si pozorne prečítali
  pravidlá. Sú tu preto, aby sme sa na hre zabavili a zároveň ju v dobrom zdraví
  prežili. Hráči, ktorí nepoznajú alebo nerešpektujú pravidlá, môžu ohroziť seba aj
  ostatných, a to určite nechce nikto z nás. Tejto sekcii prosím venujte svoju plnú
  pozornosť.
generalRulesTitle: Všeobecné
generalRulesText: >-
  1. Organizátor má vždy pravdu.
  1. Organizátor má vždy pravdu.
  2. Hráč v prvom rade dbá o svoju bezpečnosť a bezpečnosť všetkých
  zúčastnených.
  3. Hráč v druhom rade dbá o to, aby on sám dodržiaval pravidlá, uznával si
  zásahy a pod. V prípade, že sa chce sťažovať na správanie iných hráčov,
  osloví veliteľa svojej skupiny.
  4. Všetky zbrane, ktoré účastník na hre používa musia byť schválené
  kontrolórom zbraní pri registrácii. Pre prípad poškodenia zbrane je
  odporúčané priniesť si so sebou viacero zbraní.
  5. Hráč môže mať pri sebe ľubovoľný počet zbraní, ktoré prešli kontrolou pri
  registrácii, v boji smie však používať len také zbrane a ich kombinácie, ktoré
  mu pravidlá za daných okolností povoľujú.
  6. Zbrane a muníciu (šípy a pod.) iných hráčov nie je povolené kradnúť ani
  poškodzovať (beda tomu, koho uvidíme, že dupol na protivníkov šíp ležiaci
  v tráve!).
  7. Hráč je povinný pripraviť si kostým vo farbách strany, do ktorej sa prihlásil.
equpmentRulesTitle: Zbrane a zbroj
equpmentRulesText: >-
  1. Povolené sú rôzne varianty sečných a drtivých zbraní, bodné zbrane okrem
  kopijí sú zakázané.
  2. Bodať je povolené len s kopijami, pri ktorých to je jediný povolený zásah.
  Sečný zásah kopijou sa nezapočítava.
  3. Hráč môže byť vyzbrojený obojručnou zbraňou (okrem mečov, kopijí a sekier
  sem patria aj luky), kombináciou dvoch jednoručných zbraní alebo
  jednoručnou zbraňou a štítom.
  4. Minimálne tri štvrtiny dĺžky zbrane musia byť mäkčené (platí aj pre kladivá
  a sekery, u mečov a podobných zbraní je to samozrejme viac).
  5. Jednoručné zbrane – najdlhší namerateľný rozmer 100 cm.
  6. Obojručné zbrane – najdlhší namerateľný rozmer 130 cm. Zásah obojručnou
  zbraňou sa počíta len vtedy, ak je držaná oboma rukami.
  7. Drevcové zbrane – najdlhší namerateľný rozmer 250 cm. Zásah drevcovou
  zbraňou sa počíta len vtedy, ak je držaná oboma rukami.
  8. Luky a kuše – maximálny náťah 15 kg (150 N), šípy musia mať bezpečné
  mäkčené hlavice.
  9. Vrhacie nože, sekerky a hviezdice – najväčší namerateľný rozmer 30 cm,
  musia byť celé vyrobené výhradne z mäkkých materiálov.
  10. Vrhacie papierové gule – z papiera, vrhajte ich tak silno, ako sa len dá.
  11. Štíty – najväčší namerateľný rozmer 70 cm, hrany musia byť mäkčené.
  Štítom nie je za žiadnych okolností povolené útočiť.
  12. Brnenia sú povolené všetkých typov (pekné jednoduché brnenie môže
  dopomôcť získať bonusový život za kostým), v prípade kovových brnení
  môže hráč získať ďalšie dva bonusové život a v prípade ľahkých brení jeden
  bonusový život.
  13. Zbroje hráčov sa delia do troch kategórii, t.j. žiadna, ľahká a ťažká zbroj. Na
  základe týchto kategórii sú prideľované bonusové životy k základu 3 životov.
  Rátajú sa len ak je zbroj naozaj nosená. Zbroj musí pokrývať minimálne torzo
  a byť jasne identifikovateľná ako zbroj. Do kategórie ťažkých zbrojí (+2 životy)
  patria všetky kovové zbroje. Do kategórie ľahkých zbrojí (+1 život) patria
  všetky ostatné zbroje. Do poslednej kategórie patrí všetko, čo nespĺňa
  základné požiadavky zbroje.
  14. Je zakázané ďalej používať zbraň, ktorá je poškodená, napríklad nalomená, s
  roztrhnutým mäkčením a pod.
  15. Zbrane, ktoré prešli na letnom larpe – Kráľovstvo vína, nemusia prejsť na
  bojovke. Kvôli bezpečnosti účastníkov sú zvýšené požiadavky na bezpečnosť
  zbraní.

hitpointsRulesTitle: Zásahy a životy
hitpointsRulesText: >-
  1. Každý hráč, ktorému nebolo povedané inak má 3 životy.
  2. Organizátori môžu hráčovi, ktorého kostým považujú za nadštandardný
  udeliť bonus +1 život, ktorý si započítava počas celej hry. Nadštandardný
  kostým musí spĺňať minimálne nasledovné kritériá: a. musí byť farbou
  jednoznačne identifikovateľný so svojou stranou, b. musí obsahovať viacero
  prvkov, ktoré ho odlišujú od základného kostýmu (nohavice, tunika, tabard,
  opasok, taška a mešec), c. jeho súčasťou musí byť výrazný prvok zbroje
  (materiál môže byť ľubovoľný prípustný, nie nevyhnutne kov), pričom napr.
  samotný nátepník sa za výrazný prvok nepovažuje, d. na kostýme nesmie
  byť nič viditeľne rušivé, čo by znižovalo dobrý dojem z ostatných častí.
  Rozhodujúce slovo má vždy hodnotiaci organizátor.
  3. Organizátori môžu hráčovi, ktorý nosí kovové alebo iné brnenie dostatočnej
  kvality, udeliť bonus +2 životy, ktorý si započítava počas celej hry (Bonus za
  kostým a za zbroj je možné kombinovať a získať tak celkovo až 6 životov).
  4. Ak hráč v priebehu boja preukáže mimoriadnu odvahu a bojové schopnosti,
  môže byť veliteľom strany povýšený do hodnosti kapitána. Pri takomto
  povýšení získava bonus +1 život, ktorý si započítava počas celého zvyšku hry
  (týmto spôsobom je možné navýšiť svoj počet životov až na 7).
  5. Akonáhle počet životov hráča klesne na 0, jeho postava umiera – hráč môže
  do umierania postavy zakomponovať teatrálne prvky podľa vlastného
  uváženia, v prvom rade je však potrebné dbať na bezpečnosť (o ležiacich
  hráčov sa niekto môže nechtiac potknúť). Hráč, ktorého postava v boji umrela
  sa s rukami za hlavou vracia ku svojej vlajke, kde môže byť znovu oživený.
  6. Veliteľ frakcie je funkcia, ktorá podlieha špeciálnym pravidlám. Pravidlá sa
  hráč dozvie v prípade, ak mu bude pridelená daná úloha.

fightRulesTitle: Boj
fightRulesText: >-
  1. Pri boji vždy dbajte na
  bezpečnosť svoju aj vašich
  protivníkov.
  2. Fyzický kontakt je mimo boja
  so zbraňami zakázaný
  (nechceme vidieť žiadne
  zápasenie, vykrúcanie rúk, či
  vytrhávanie zbraní).
  3. O platnosti zásahu rozhoduje
  zasiahnutý hráč. Nehádajte sa, nerozčuľujte sa, dodržiavajte zásady fair-play a vlastné zásahy si
  priznávajte.
  4. Hlava, krk a rozkrok sú nezásahové zóny, útočiť na tieto miesta je prísne
  zakázané a zasiahnutý hráč si tento typ zásahu (v prípade, že k nemu
  nešťastnou náhodou dôjde) nie je povinný započítať. Zásahy do rúk od
  zápästia nižšie a nôh od členka nižšie (smerom k prstom) sa tiež nepočítajú
  za platné zásahy.
  5. Údery zbraňami je potrebné viesť s náprahom a pred dopadom ich tlmiť, aby
  nedošlo k úrazu.
  6. Hráč, ktorého postava je mŕtva alebo sa z iných dôvodov nezapája do hry, má
  obe ruky založené za hlavou.


moralRulesTitle: Oživovanie a morálka
moralRulesText: >-
  1. Každá bojujúca strana disponuje vlajkonošom, ktorý nesie vlajku tejto strany
  a má na starosti morálku (detaily viď nižšie). Vlajkonoš je nebojová postava,
  na ktorú žiadny hráč neútočí.
  2. Pokiaľ sa pri vlajke stretne päť hráčov, ktorých postavy práve padli v boji,
  vlajkonoš odoberie z vlajky 1 morálku, pätica oživovaných hráčov naraz
  zakričí svoj bojový pokrik a môže sa vrátiť do boja.
  3. Pri vlajke sa môžu okrem vojakov danej strany oživovať aj spojeneckí vojaci,
  no musia pri tom zakričať pokrik prislúchajúci danej vlajke. V prípade, že
  tento pokrik nepoznajú, musia sa ho doučiť od svojich spolubojovníkov.
  4. Oživovaní hráči sa musia nachádzať do vzdialenosti 2 m od vlajky.
  5. Odobratím morálky je možné oživiť hráčov maximálne 1x za minútu.
  6. V prípade, že vlajkonoš minie všetky morálky zo svojej vlajky, v danom boji
  nie je možné oživiť ďalších hráčov.

classesRulesTitle: Triedy postáv
classesRulesText: >-
  1. Bardi sa nezapájajú do boja (a nemožno na nich útočiť) a svoju stranu
  podporujú výlučne hraním na hudobných nástrojoch a burcujúcim spevom.
  Odmenou za dobrý výkon bardov je navýšenie morálky bojujúcej strany do
  ďalších bojov – do ďalšieho boja získa strana viac morálok.
  2. Liečitelia sa nezapájajú do boja (a nemožno na nich útočiť) a svoju stranu
  podporujú liečebnými rituálmi, ktoré môžu byť vykonávané iba na
  nebojujúcich hráčoch a trvajú presne 30 sekúnd. Jeden takýto rituál doplní
  liečenej postave všetky stratené životy. Liečitelia nie sú schopní zvýšiť
  počet životov postavy nad maximum stanovené organizátormi počas
  registrácie. Liečitelia sa nesmú zúčastňovať samotného boja, ich náplňou je
  len liečiť.
  3. Kňazi podporujú svoju stranu bohoslužbami v mene svojho boha. Keď sa
  dotknú nepriateľa, vedia mu prehovoriť do duše. Po dobu 30s môžu mať
  kázeň a zdržiavať nepriateľa, ktorý v danej chvíli nemôže vykonávať žiadnu
  akciu. Kázeň je predčasne ukončená, ak sa poslucháča dotkne jeho
  spolubojovník, alebo je poslucháč napadnutý nepriateľom. Kňazi nemôžu
  dvakrát po sebe prehovoriť do duše toho istého bojovníka. Po prerušení sa
  musia vrátiť k vlajke. Ak vykonávajú rituál po dobu 30s pri svojej vlajke počas
  oživovania, môže sa oživiť +1 bojovník na morálku.
  4. Aby si bojujúci hráči prípadných bardov,liečiteľov a kňazov nepomýlili s
  bojujúcimi protihráčmi, budú títo na hre označení špecifickými šerpami.

weaponCheckRulesTitle: Norma zbraní
weaponCheckRulesText: >-
  1. Jadro zbrane: umelohmotné trubky, sklolaminát, drevo (musí byť nelepené
  bez výrazných hrán – hokejka alebo násada od hrablí áno, bokeny nie).
  2. Najdlhší namerateľný rozmer: pri jednoručných zbraniach 100 cm, pri
  obojručných 130 cm, pri kopijách 250 cm, u štítov 70 cm.
  3. Sečné zbrane (meče, šable, tesáky): mäkčenie je povinné po celej dĺžke sečnej
  plochy minimálne 1,5 cm hrubé, na hrote je potrebných 5 cm mäkčenia.
  Záštity musia byť mäkčené, ak sú z kovu. Odporúčame upraviť zbraň tak, aby
  mala ťažisko blízko pri záštite.
  4. Drtivé zbrane (sekery, kyjaky, budzogáne): rukoväť musí byť mäkčená
  minimálne do jednej tretiny dĺžky (v smere od útočného konca) minimálne
  0,5 cm mäkčeniny, útočná hrana musí byť mäkčená aspoň 5 cm mäkčeniny.
  5. Zbrane na reťazi (remdiky, cepy, nunčaky): rukoväť musí byť mäkčená
  minimálne do jednej tretiny dĺžky (v smere od útočného konca) minimálne
  0,5 cm mäkčeniny, reťaz musí byť nahradená umelohmotnou reťazou alebo
  lanom hrúbky minimálne 1 cm, maximálna dĺžka reťaze je 20 cm. hlava musí
  byť celomäkčená, minimálny namerateľný rozmer 10 cm. Maximálny
  namerateľný rozmer celej zbrane musí spĺňať požiadavky z bodu 2.
  6. Drevcové zbrane (kopije, sudlice, píky) sú povolené pre špecifické frakcie.
  Kopije musia byt mäkčené minimálne do jednej tretiny dĺžky násady s
  hrúbkou mäkčeniny minimálne 0.5cm. Na konci násady, ktorá je v hrote,
  musí byť tuhšie mäkčenie (guma, korok). Koniec hrotu kopije musí mať
  minimálny priemer 4 cm a dĺžku nevystuženého jadra minimálne 15 cm.
  Maximálny namerateľný rozmer celej zbrane musí spĺňať požiadavky z bodu
  2. Kopije sú jediné zbrane, s ktorými je možné bodať. Minimálny
  namerateľný rozmer je 180 cm.
  7. Strelné zbrane (luky, kuše): maximálny náťah 15 kg (150 N), šípy nesmú mať
  žiadne ostré časti, musia byť z dreva (minimálne 8 mm hrubého), hrotové
  mäkčenie (bambuľa) musí byť hrubé aspoň 4 cm a násada musí byť
  zakončená neprieraznou zátkou (korkový štupeľ a minca, plastový štupeľ).
  Šípy tiež musia mať predrobené zárezy na zapadnutie tetivy. Letky môžu
  byť vyrobené z pierok alebo kože, nie z lepiacej pásky alebo iného materiálu
  vytvárajúceho ostré hrany. Pripravte sa na to, že náhodný šíp z vašej výbavy
  môže byť pred schválením rozobratý a podrobený analýze.
  8. Vrhacie zbrane (nože, sekerky, hviezdice): maximálny namerateľný rozmer 30
  cm, musia byť celomäkčené bez tvrdého jadra a zahrotených výstupkov,
  ktoré môžu človeku vypichnúť oko.
  9. Štíty: maximálny namerateľný rozmer 70 cm, hrany musia byť mäkčené
  aspoň kožou, hadicou alebo mirelonom. Hrany pod mäkčením musia byť
  zaoblené resp. bez ostrých okrajov.
  10. Brnenia: brnenia nesmú mať žiadne ostré kovové súčiastky, ani iné doplnky,
  ktoré by mohli zraniť iného hráča, pod kovovou zbrojou je potrebné mať
  prešívaný kabátec.
  ---