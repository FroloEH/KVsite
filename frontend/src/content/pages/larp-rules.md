---
larp_rules_title: Pravidlá
background_image: src/images/uploads/NastupenaVlciaStraz.jpg
rules_intro: 'Táto stránka obsahuje pravidlá pre LARP Kráľovstvo. S otázkami sa
  neváhaj ozvať na </br> • <a href="https://www.larpy.sk/"><u>Discorde
  Larpy.sk</u></a> v sekcii Kráľovstvo</br> • email svojmu majstrovi </br>  •
  email kralovstvo@event-horizon.sk </br>  **Všeobecné pravidlá** : Základné
  pravidlá, ktoré potrebuje poznať každý hráč. </br>  **Povolania**: Špeciálne
  schopnosti, ktoré si vyberieš pri tvorbe postavy alebo získaš počas
  hry.  </br> **Errata**: Prehľad úprav pravidiel, ktoré sme spravili medzi
  hrami.</br>'
basic_rules_title: Všeobecné pravidlá
basic_rules_description: Tento text sa nezobrazuje?
basic_rules_intro: >-
  
  Každý hráč je povinný naštudovať si pred hrou všeobecné pravidlá, ktoré osahujú súhrn toho, s čím sa na hre môže stretnúť.  <br><br>Celé znenie všeobecných pravidiel si môžeš stiahnuť tu: <a href="https://kralovstvovina.event-horizon.sk/vseobecne-pravidla-2023.pdf">VŠEOBECNÉ PRAVIDLÁ</a>
basic_rules_parts:
  - part_title: ORGANIZÁTORI
    part_description: Pokyny organizátorov majú prednosť pred všetkými ostatnými
      pravidlami. Organizátori zasahujú do hry v prípadoch, že dôjde k
      nejasnostiam alebo nedorozumeniam, pri vyhodnocovaní efektov hráčskych
      akcii alebo pri porušení pravidiel. Dôverujeme vám, že spolu s nami
      vytvárate zábavnú a bezpečnú hru, a prosíme vás, aby ste aj vy dôverovali
      nám.
  - part_title: BEZPEČNOSŤ A KOMFORT
    part_description: Ak iný hráč pri kontakte s nami použije bezpečnostný signál
      ŽLTÁ STOP, okamžite zmierňujeme roleplay. Zavolanie ČERVENÁ STOP za
      akýchkoľvek okolností okamžite zastavuje hru.
  - part_title: BOJ
    part_description: Bojovať môže každý hráč s organizátorom schválenou mäkčenou
      zbraňou. Zásah do zbroje (plátovej, krúžkovej, doštičkovej, šupinovej...)
      s prešívanicou alebo podobnou ochranou sa nepokladá za zranenie. Človek v
      plnej plátovej zbroji je pri boji nezraniteľný. Vrhacie zbrane (vrhacie
      dýky...) musia byť mäkčené a bez tvrdého základu. Štít musí mať zmäkčené
      okraje. Neútočí sa na hlavu, krk a rozkrok, protivníka nekopeme,
      nevykrúcame mu údy, neváľame ho na zem, nebojujeme v nebezpečnom teréne,
      kde hrozí riziko poranenia. Zásah určuje zasiahnutý hráč. Končatina je po
      zásahu zranená, až kým vám ju nevyliečia. Po zásahu do trupu ste porazení,
      padáte na zem s ťažkým zranením a dokážete sa iba plaziť a žobrať o pomoc,
      až kým vás nevyliečia. Ak uznáte za vhodné alebo to vyplynie z danej
      situácie, vaša postava môže prísť o končatinu alebo zmyslový orgán.
      Postava umiera, ak je explicitne zabitá, tzv. dorazená potom, ako bola
      dodatočne zranená v stave ťažkého zranenia alebo ak bola podlo zavraždená
      mimo boja (napr. podrezaním), prípadne ak nebola z ťažkého zranenia
      vyliečená v priebehu najbližších dvoch zazvonení.
  - part_title: LIEČENIE A CHOROBY
    part_description: Liečiť môžu len liečitelia s použitím bylinkárskeho
      medikamentu. Okrem zranení sa na hre objavujú aj choroby, ktoré sa šíria
      kontaktom s nakazeným hráčom alebo predmetmi, s ktorými bol v úzkom
      kontakte (lôžko, osobné predmety, odeknuté končatiny) Prejavy choroby
      hráme zodpovedne, až kým nás nevyliečia. Prejavy môžeme odpozorovať od
      prenášača, alebo sa na ne po nakazení diskrétne neherne spýtať. Chorú
      postavu si môže kedykoľvek odniesť do Pekla smrtonos.
  - part_title: SMRŤ
    part_description: Ak zomrieme na mieste, kde na nás niekto môže naraziť, hráme
      mŕtvolu. Ako mŕtvola ležíme tak, aby bolo jasné, že nie sme reálne zranení
      a nepotrebujeme reálnu lekársku pomoc, t.j. ľahneme si na bezpečné miesto
      a zdvihneme palec ruky. Ak sa dlhší čas nikto nezjaví, odídeme do Pekla. V
      Pekle zosnulá postava predstúpi pred Smrť, ktorá určí postave trest.
      Nábožensky založené postavy a členovia Vlčej stráže strávia v Pekle
      najmenej času, tých ostatných čakajú úlohy ako šach so Smrťou alebo
      triedenie hrachu od šošovice. Po odpykaní trestu sa postava vracia živá
      späť do hry. Permanentne umierajú len postavy, ktorým niekto za života
      zaplatil hrob u hrobára.
  - part_title: PENIAZE
    part_description: Na hre je možné obchodovať hlinenými mincami, mešcami a
      listinami. Kovové mince do krčmy sa pokladajú za neherný predmet. Na hre
      sa nachádza postava bankára, u ktorého sa dajú ukladať herné peniaze,
      zakladať podniky, posielať karavány a nechávať si vyplácať výnosy z
      majetkov.
  - part_title: KRADNUTIE
    part_description: Vziať do ruky akýkoľvek predmet, ktorý niekde leží, môžu iba
      postavy so špeciálnym povolaním zlodej. Túto schopnosť sa môžete naučiť na
      hre. Predmety označené žltou stužkou predstavujú nehybné predmety, ktoré
      nedokáže vziať nikto.
  - part_title: MÁGIA
    part_description: Ak ste zasiahnutí kúzlom, musíte splniť povinnosť, ktorú vám
      dáva zosielateľ. Túto povinnosť sa dozviete buď z kontextu zaklínadla,
      ktoré počujete, alebo vám ju prezradí majster. Začarovať vás môžu
      zaklínadlom (veršovaným), runami (magické obrazce), alchýmiou (nápoje,
      amulety) alebo čarovným predmetom. Mágia má isté obmedzenia, napríklad vám
      nikto nedokáže magicky prikázať, aby ste priamo vzali život inej postave.
  - part_title: INTIMITA
    part_description: Fyzickú náklonnosť prejavujeme len sprostredkovanými gestami
      (tzv. ars amandi). Dotýkame sa partnerovej dlane a prechádzame vyššie po
      ruke až po rameno, čo sa považuje za nanajvýš intímne. Vzájomné držanie
      ramien sa už považuje za splynutie duší alebo veľké zneuctenie. Tieto
      techniky majú zmysel len v kontexte danej situácie, ktorá musí byť
      sprevádzaná pohľadmi a nežnými či slizkými slovami. Bez tohto kontextu je
      táto technika nefunkčná. Ako vždy platí pravidlo ŽLTÁ STOP a ČERVENÁ STOP.
  - part_title: VÝNIMKY A TRESTY
    part_description: Majstri môžu hráčovi vopred udeliť výnimku z pravidiel, ako aj
      trest za porušovanie pravidiel. Príkladom trestu je napomenutie,
      10-minútové vylúčenie z herného priestoru a úplné vylúčenie s hry.
class_rules_title: Povolania
class_rules_description: TBD_Description
class_rules_intro: TBD_Not final, preberieme ešte s Elfom.
class_rules_parts:
  - part_title: BOJOVNÍK
    part_description: Pravidlá neposkytujú bojovníkovi mechanickú výhodu. Sila a
      skúsenosti bojovníka závisia od reálnej schopnosti hráča bojovať.
  - part_title: LIEČENIE ZRANENÍ
    part_description: Liečiteľ na liečbu zranenia musí vytvoriť liek. Suroviny
      (bylinkové čaje) vkladajú do hry organizátori. Liečitelia ich môžu nájsť
      na hernom území alebo kúpiť od šmelinára či iného hráča. Liečiteľ
      obhliadne zraneného, zistí anamnézu, stanoví diagnózu a nasadí liečbu. Tá
      sa môže u jednotlivých liečiteľov líšiť, spoločné však majú to, že
      zranenému podajú jednoliek na ľahké zranenie alebo štvorliek na ťažké
      zranenie. Potom prípadne zranenie obviažu, natrú masťou alebo inou formou
      prikryjú (kreativite sa medze nekladú). Liek musí pôsobiť presne stanovenú
      dobu. Jednoliek do najbližšieho zazvonenia a štvorliek do druhého
      najbližšieho zazvonenia.
  - part_title: LIEČENIE CHOROBY
    part_description: Hráč chorej postavy popíše symptómy choroby, ktorú má, ale
      neoznamuje názov choroby. Liečiteľ na základe toho prejde Medicón, kde má
      popísané symptómy a postupy pri liečení. Namieša vybraný odvar a aplikuje
      liečbu. Keď chorá postava vypije odvar, liečiteľ hráčovi oznámi chorobu,
      ktorú odvar liečil. Ak liečiteľ správne identifikoval liečenú chorobu,
      chorý je vyliečený. Ak liečiteľ identifikoval chorobu nesprávne, hráč
      chorého mu to naznačí a ďalej hrá symptómy choroby.
  - part_title: DUCHOVNÝ
    part_description: Doplníme z novej verzie pravidiel.
  - part_title: ZLODEJ
    part_description: Kradnúť dokáže len zlodej. Rovnako dokáže len zlodej brať
      nájdené veci, ktoré jeho postave nepatria. Ukradnuté veci zlodej donesie
      šmelinárovi, ktorý mu za ne dá odmenu. Podľa ich kategórie ich ďalej
      ponúka alebo uloží do truhlice, kde budú čakať na vykúpenie majiteľom.
  - part_title: ČARODEJNÍK
    part_description: Doplníme z novej verzie pravidiel.
  - part_title: LESNÝ PASTIER
    part_description: Doplníme z novej verzie pravidiel.
  - part_title: LESNÁ BYTOSŤ
    part_description: Povolania lesných bytostí sa líšia iba názvom, nie mechanicky.
      Lesné bytosti označujú svojich bojovníkov termínom tanečníkmi meča,
      duchovní sú pre nich druidi, runoví mágovia sú runotepci. Lesná bytosť si
      môže zvoliť akúkoľvek kultúru a akékoľvek povolanie.
  - part_title: RADNÝ
    part_description: Radný je člen dedinskej rady, ktorý má za sebou dostatok
      podporovateľov na zastupovanie ich záujmov. Prípravou teda je politický
      plán a kampaň, vďaka ktorým si získa dostatok hlasov zvyšku hráčov na hre.
      Radného moc je úmerná počtu jeho nasledovníkov. Čím viac „lojality“
      (vyjadrenej za pomoci špeciálnych žetónov) má, tým väčšie je jeho slovo
      pri rozhodovaní v dedinskej rade a tým skôr sa dostáva na radu pri výbere
      výsad pre svojich ľudí. Radný sa môže o lojalitu ostatných obyvateľov
      Vlčích Skál uchádzať tým, že ich presvedčí svojim programom alebo im
      ponúkne určité výhody alebo výsady.
  - part_title: SLOBODNÉ POVOLANIA
    part_description: "Existuje množstvo povolaní, ktoré je možné na LARPe
      Kráľovstva Vína hrať bez potreby zásahu mechaniky pravidiel. Novinári,
      úradníci, remeselníci, farmári, umelci... V týchto prípadoch je príprava z
      veľkej časti na vás a na informovaní organizátorov o vašich prípadných
      potrebách na zabezpečenie. "
errata_title: Errata pravidiel na rok 2025
errata_description: Toto sa nikde nezobrazuje.
errata_intro: TBD_Errata info
errata_parts:
  - part_title: KŇAZ SA MENÍ NA DUCHOVÉHO
    part_description: "Bývalé povolanie kňaz sa ponovom nazýva DUCHOVNÝ a zo svedomí
      sa stávajú DUŠIČKY. Duchovného je možné hrať v troch variantoch: KŇAZ
      (totožný s tým, čo sme pod pojmom kňaz rozumeli doteraz), HERETIK (temná
      verzia kňaza) a APOŠTOL (hlásateľ začínajúceho náboženstva)."
  - part_title: NEKROMANTI
    part_description: Špaciálne povolanie nekromant ZANIKÁ. Ak si toto povolanie
      hral a chceš v ňom pokračovať, odporúčame ti vyššie spomínané povolanie
      HERETIK. Lórovo je táto zmena odôvodnená tým, že po Lešijovom odchode
      nekromanti z Vlčích skál odišli a tí čo tu ostali, už nie sú takí silní
      ako predtým. Ak si hral nekromanta a pokračuješ s postavou s úplne iným
      povolaním, môžeš túto skutočnosť zakomponovať do roleplayu.
  - part_title: REVENANTI
    part_description: Spolu s nekromntami nás opúštajú aj revenanti. Ak si hral
      revenanta a pokračuješ s postavou, moc tvojho pána nad tebou vyprchala.
  - part_title: MÁGIA
    part_description: "Ruší sa sila kúzla. Všetky kúzla trvajú do najbližšieho
      zazvonenia alebo zrušenia zosielateľom (podľa toho, čo príde skôr). Cieľom
      kúzla je vždy len jedna osoba. Na jednej osobe môže byť len jedno kúzlo
      toho istého efektu. Všetky kúzla všetkých druhov mágie sú si cenou rovné a
      stoja jednu prísadu. Existuje kúzlo ochrany pred mágiou, ktoré chráni
      osobu pred jedným kúzlom. "
  - part_title: LESNÝ PASTIER
    part_description: Špeciálne povolanie lesný pastier už NIE JE obmedzené iba pre
      lesné bytosti. Lesným pastierom sa môže stať ktokoľvek.
---
