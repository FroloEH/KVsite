---
header: Detská hra
image: src/images/uploads/dieta.jpg
text: >-
  Milá naša rovesnícka generácia, chceli by ste znovu zájsť na LARP, ale babička vám práve nemôže postrážiť ratolesti? Alebo by ste ich chceli zobrať so sebou a predstaviť im LARP? Na Kráľovstve je to možné.
  <br><br>
  Pre deti do 10 rokov sme pripravili detskú hru, ktorú s pomocou rodičov vedie dedikovaný organizátor. Deti čakajú veku-primerané aktivity a vlastná dejová linka.
  <br><br>
  Deti do 10 rokov vstupné neplatia. Pri starších potomkoch máte na výber, či sa s vlastným lístkom zapoja do hlavného deja, alebo do detskej hry.
  <br><br>

  **Ako na to?**

  1. Kúpite si lístok pre seba.

  2. Vytvoríte si postavu. Vo formulári uvediete, koľko detí pod 10 rokov s vami príde. Môžete si vytvoriť vlastnú postavu a zapojiť sa do hlavného deja, alebo tvorbu postavy úplne preskočiť a prísť iba ako rodič v rámci detskej hry.

  3. Pred hrou prebehne osobná komunikácia, zoznámime vás s ostatnými rodičmi a prispôsobíme detskú hru vašim potrebám.

  4. Pre deti bude na hernom území pripravený detský tábor a dejová linka. Organizátor detskej hry sa s rodičmi dohodne na tom, ako sa budú pri pomoci s deťmi striedať, aby si užili hru s deťmi aj hlavnú hru.
---
