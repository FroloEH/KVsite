---
header: Tvorba postavy
body: >-
  Nižšie nájdeš formulár na tvorbu postavy a ešte ďalej poď ním je náovd. Tam vysvetlujeme jednak, ako si vymyslieť postavu, s kktorou si LARP Kráľovstvo čo najviac užiješ, a zároveň vysvetlujeme, ako jednotlié odpovede vo formulári ovplivnia tvoju hru.
  
  Formulár vieš vylplniť aj keď ešte nemáš lístok, ak si chceš vopred pozrieť ako to funguje. Bohužiaľ sa ti ale nebudeme vedieť k nej vyjadriť, kým sa nezaregistruješ na hru, keďže hráčov je veľa, majstrov málo a voľného času, ktorý vieme do LARPU investovať ešte menej. \

  Zatiaľ ani nie je možné priradiť vytvorenú postavu k lístku dodatočne. Pravdepodobne to bude čosokoro možné, ale len Praotec vie, či to stihneme ešte pred akciou.
embedCode: >-
manualTitle: Návod tvorby postavy
manualSubtitle: Čo môžem na Kráľovstve hrať?
manualIntro: >-
  Kráľovstvo je humorný fantasy svet, takže odpoveď znie: takmer čokoľvek, čo sem nejakým spôsobom zapadá. Ako nováčik nič nepokazíš konceptom potulného dobrodruha, ktorý sa zatúlal do hernej dediny. Zažili sme však aj Dlhého, Širokého a Bystrozrakého, skupinu obchodníkov inšpirovanú khajitmi alebo bačov zo salaša. \

  \

  Pri tvorbe postavy si vyberieš ľubovoľnú kombináciu týchto troch aspektov: \

  **Druh** (ľudia, elfovia...): dáva ti inšpiráciu na kostým \

  **Kultúra** (červenokamenská, elfská...): dáva ti inšpiráciu na svetonázor a roleplayové tipy \

  **Povolanie** (liečiteľ, čarodejník...): otvára ti rôzne pravidlové možnosti \

  \

  Pod ľubovoľná myslíme naozaj ľubovoľná. Chceš hrať elfského bojovníka s trpaslíckou kultúrou? Smelo do toho! Odkiaľ tento elf pochádza? Prečo si osvojil trpaslícku kultúru? Nosí bradu? Čo si myslí o elfskej kultúre? Toto všetko sú otázky, ktoré si môžeš zodpovedať a vytvoriť zaujímavú postavu. \

  \

  **Čo ak na hre zistím, že sa mi niektoré z mojich rozhodnutí nepáči?** \

  Takmer každý aspekt postavy môžeš na hre pomocou roleplayu zmeniť. Možno sa tvoj elf spozná s inými elfami a zistí, že vlastne chce vyznávať elfskú kultúru - a povedie to k zaujímavej scéne. Rovnako si môžeš povedať, že mágia nie je pre teba, a vyučíš sa na hre za liečiteľa. Zmena druhu nie je vo fantasy svete takisto problém.
manualIntroNewPlayerTip: >-
  **Tip pre nováčikov**\

  \
  
  Prídeš na hru ako ukecaný obchodník, ale zistíš, že ťa tento roleplay nebaví? Je to iba príležitosť zahrať si krízu identity, popýtať sa čo najviac ľudí na radu a nájsť sa v niečom inom.
manualIntroImage: src/images/uploads/lesihostupencioslavuju.jpg

racesHeader: Druhy
racesBody: >-
  Väčšina našich hráčov chodí na hru ako ľudia. Pri kostýme sa môžeš inšpirovať svetovými dejinami aj kostýmami z fantasy filmov.\

  Ak máš nápad na zaujímavý kostým inšpirovaný klasickými fantasy druhmi (elfovia, trpaslíci, hobiti), poď do toho. Naše predstavy o kostýmoch pre tieto druhy vychádzajú z toho, ako sú typicky prezentované v iných svetoch (elfovia sa obliekajú do dlhých splývaných odevov inšpirovaných Áziou a majú špicaté uši, trpaslíci majú brady, hobiti jednoduché vidiecke odevy s trakmi). Kráľovstvo je humorne ladený svet a ak prinesieš svoju vlastnú variáciu, pravdepodobne zapadneš. V prípade pochýb sa môžeš poradiť so svojím majstrom.\

  \

  Na Kráľovstve si ďalej môžeš zahrať lesné bytosti (rôzne víly, nymfy, dryády, rusalky, enti) alebo divoké tvory inšpirované mytológiou (vlkolaci a im podobné bytosti od medveďolakov po zebrolakov, kentauri, satyrovia). Voľba tohto druhu je pre teba zaujímavá, ak máš chuť na naozaj originálny kostým plný umelých kvetov, prírodných dekorácii, s rohami, chvostami alebo parochňami. Ak sa rozhodneš hrať vlkolaka (prípadne iného -laka), prines si aj kostým, ktorý bude stvárňovať tvoju premenenú podobu. \

  \

  Špecifická kategória sú takzvaní “pekelníci”. Bežní pekelníci majú svoju vlastnú hru, v rámci ktorej útočia na obyvateľov dediny a snažia sa zomrieť čo najväčším počtom rôznych smrtí. Ak sa rozhodneš hrať takéhoto pekelníka, stačí ti jednoduchý kostým, ku ktorému od nás dostaneš pekelnícku masku, prípadne sa môžeš rozhodnúť pre kostým čerta alebo démona.
racesNewPlayerTip: >-
  **Tip pre nováčikov**\

  \
  
  Ako začiatočník nepotrebuješ náročný kostým - LARP prebieha v druhej polovici júla, kedy sa teplota pohybuje okolo 30 stupňov, takže ti stačí jednoduchá košeľa a nohavice bez moderných prvkov. Pri topánkach uprednostňujeme bezpečnosť nad historickosťou, čiže pokojne príď v (nevýrazných) moderných teniskách, turistických topánkach alebo čižmách, v ktorých sa ti bude dobre pohybovať po lesnom teréne.

culturesHeader: Kultúry
culturesIntro: >-
  Ak chceš hrať postavu z dediny alebo okolia, prípadne si nechceš komplikovať život, zvoľ hneď prvú možnosť, **červenokamenskú kultúru**.
  Kultúry sme nadizajnovali s cieľom predstaviť hráčom reálie nášho sveta. Rozdeľujeme ich na tri skupiny: kráľovské, vodárske a druhové. 
kingdomCulturesHeader: Kráľovské kultúry
kingdomCulturesBody: >-
  Ak si želáš hrať postavu, ktorá pricestovala do Vlčích skál z ďalekých krajov, ale stále patrí k väčšinovému obyvateľstvu, vyber si niektorú z kráľovských kultúr. \
  
  \

  Každá z nich je naviazaná na jeden ďalší región kráľovstva: Kráľovské mesto, Rizlingdorf, Al-Noreid a Dorn-Felder. Pri každej nájdeš dva príklady typického stereotypného obyvateľa, jeden viac vážny, jeden viac humorný.\
  
  \

  Cieľom týchto kultúr je pomôcť ti ukotviť tvoju postavu v našom svete. Povedzme, že máš premyslený koncept odvážnej dievčiny, ktorá ušla z domu. Kultúra, ktorú si vyberieš, jej môže dodať zaujímavý rys:\

  \

  **Kultúra Kráľovského mesta**: celý život prežila v luxuse a oddanej službe Praotcovi, ale rodičia ju chceli vydať a jej sa to nepáčilo. Zo života v dedine je trochu zmätená a nevie, čo si myslieť o iných náboženstvách, ale vie, že tu v pohraničí ju nikto nemá šancu nájsť. Možno sa aspoň rozhodne ísť vzorom všetkým tým úbohým pomýleným dušiam? Alebo sa otočí chrbtom k celej svojej kultúre a stane sa novou kňažkou Myrmeka? A čo si jej otec pomyslí, ak sa nebodaj aj vydá?\
  
  \

  **Rizlingdorfská kultúra**: odmalička sníva o dobrodružstve ako z eposov. Žiaľ, nikdy sa poriadne nenaučila zaobchádzať s mečom, a preto sa vždy cítila medzi ostatnými Rizlingdorfčanmi odsunutá bokom. Je však veľmi hrdá, preto nechala doma list, že sa vráti, keď preukáže svoju šikovnosť, aby nebola rodine na hanbu. Mečom to nepôjde - ale mohla by sa stať hrdinkou ako mocná čarodejnica? Alebo ak prinesie svojmu rodu česť tým, že ako liečiteľka vynájde liek na nejakú chorobu, ktorých je vraj plné pohraničie?\

  \

  **Al-Noreidská kultúra**: pochádza z kúska Kráľovstva, kde si kariéru môže vybudovať každý, kto sa snaží, a ona to aj spravila. Nanešťastie pri práci pre miestny Cech strát a nálezov stratila a našla niečo, čo nahnevalo miestneho šľachtica, a teraz potrebuje zmiznúť a začať od nuly. Je šikovná a tak vie, že potrebuje spojencov, preto sa bude zaujímať o všetko, čo sa naokolo deje. V pohraničí sa toho deje veľa a určite nepotrvá dlho, kým nájde niečo, kde bude môcť priložiť ruku k dielu a vybudovať si meno, ktoré budú poznať úplne všetci.\

  \

  **Dorn-Felderská kultúra**: rodičia z nej vychovali silnú a nezávislú ženu, ale ona by sa chcela vydať. Preto si spísala zoznam vlastností, ktoré by jej manžel či manželka mal mať. Toto dievča sa neuspokojí len tak s hocičím - musí nájsť niekoho, kto jej bude rozumieť, s kým si bude môcť pri západe slnka čítať básne, kto jej dá namaľovať obraz, kto jej bude rovnocenným partnerom a pomôže jej zmeniť život obyčajných ľudí tým, že pre nich spolu s ňou niečo spraví. A kde inde niekoho takéto nájsť, ako práve tu?

akvilonianHeader: Vodárske kultúry
akvilonianBody: >-
  Vodárske kultúry sú príležitosť hrať človeka z opačnej strane hranice, ktorý z nejakého dôvodu prišiel do Kráľovstva. Môžu to byť zvedaví ľudia, ktorí využívajú obdobie studenej vojny, aby sa prišli pozrieť, ako to v tom Kráľovstve vlastne vyzerá, prípadne špehovia, vojaci alebo rôzni zatúlanci. 
  Ak chceš hrať Vodára, ktorý je navyše zapojený do vodárskej hry (tajná linka pre špiónov, ktorí majú za úlohu splniť misiu od vodárskeho kráľa), nezabudni si v otázke o lojalite vybrať vodárskeho kráľa Mikluša.\

raceCultureHeader: Druhové kultúry
raceCultureBody: >-
  Druhové kultúry opisujú, ako v našom svete fungujú typickí elfovia, trpaslíci a iné tvory. Platí, že kombinácia druh/kultúra je úplne ľubovoľná. Ako elf si môžeš zvoliť niektorú z kultúr Kráľovstva, pretože si vyrástol v meste, cítiš sa ako mešťan a nemáš s lesnými elfami veľa spoločné. Takisto si ako človek môžeš zvoliť elfskú kultúru, pretože si, napríklad, posledné roky strávil pri svojich elfských bratoch a duchom si jedným z nich. \

  \

  Kultúru si vyberáš pre seba. Je to barlička, o ktorú sa môžeš oprieť, keď budeš interagovať s inými hráčmi. Náš opis kultúry je iba jeden možný návod, ako môžeš hranie svojej postavy pojať - nič ti nebráni vniesť do svojej kultúry vlastný prvok. Ak ho dokonca dostatočne rozšíriš, môžeme sa ním inšpirovať a spraviť z neho oficiálnu súčasť kultúry.
  Experimentuj a zabav sa.


classesHeader: Povolania
classesBody: >-
  Výberom povolania sa určujú špeciálne schopnosti, no často s tým prichádzajú aj rôzne povinnosti. Mená polovaní ber s nadhľadom, je to skôr označenie než predpis aká by mala byť postava, kľudne sa hraj s vlastnou interpretáciou. Napríklad nie je problém hrať bosorku, ktorá má ako povolanie alchemystu. Avšak platí obmedzeni, že nová postava môže začať s maximálne jedným povolaním. Ďalšie vieš získať počas hry.\

  \

  **Obyčajní**: Bez schopnosti a bez starostí. Nezačína hru so špeciálnou schopnosťou, ale vie sa ju naučiť na hre. Vhodné pre sedliaka, cestovateľa aj nádejného dobrodruha.\

  \

  **Liečitelia**: Pomáhajú iným hráčom a objavujú lieky na choroby. Budeš veľa pomáhať druhým hráčom, zháňať bylinky a skúmať recepty na lieky.\

  \

  **Duchovní**: Duchovní zbierajú (ne)veriacich, vedú bohoslužby a iné rituály. Starajú sa o takzvané dušičky, čo je herná surovina, ktorá rozhoduje, kto koľko musí zostať v pekle, no dá sa využiť aj na rôzne zázraky. Existujú tri druhy duchovních.

  - **Kňaz**: Zastupuješ bohov jedného z už existujúcich náboženstiev a staráš sa o duchovný život obyvateľov. Budeš hlavne viesť bohoslužby a iné ceremónie. Veriacich tvojej viery budeš mať na začiatku pravdepodobne dostatok a hlavne sa o nich musíš dobre starať, aby ti neutiekli k niekomu inému.

  - **Heretik**: Postavil si sa bohom na odpor a teraz so stúpencami zbieraš dušičky na naplnenie svojho cieľa. Dušičky si hlavne "požičiavaš" od veriacich a svätých miest ostatných duchovných. Ide skôr o temnejšie postavy a je vysoká šanca, že budeš musieť fungovať v utajení.

  - **Apoštol**: Snažíš sa získať stúpencov pre svoje nové náboženstvo a splniť cieľ pre svoju vieru. Na začiatku budeš mať málo veriacich a tvojou úlohou bude hlavne presvedčiť ďalších, že práve to tvoje náboženstvo je to pravé. 


  \

  **Čarodejníci**: Budeš mať moc mágie a študovať mystické záhady. Mágia v Kráľovstve vie vplývať len na myseľ, čiže si skôr predstavuj tancujúcich nepriateľov a pravdomluvných podvodníkov, než letiacie ohnivé gule. Podla spôsobu kúzlenia existujú tri pod typi čarodejníkov.

  - **Zariekavači**: Čarujú pomocou veršov. Vedia vďaka tomu najrýchlejšie reagovať na vzniknuté situácie. Vyber si, ak chceš byť uprostred akcie.

  - **Runový mág**: Používa runové kamene ako konduit pre svoju mágiu. Zvoľ si ho, ak chceš byť súčasťou magických rituálov.
  
  - **Alchemysta**: Budeš miešať suroviny, aby si vytvoril žiadaný efekt, ktorý vložíš do nápoja alebo predmetu. Väčšinou pracuje hlavne na zákazkách pre druhých.


  \

  **Pastieri lesov a hôr**: Majú prístup k surovinám v prírodných svätyniach, no len ak je zachovaná rovnováha v prírode.\

  \

  **Zlodeji**: Majú výsadu kradnúť. Praktickí, hlavne ak niekto potrebuje oslobodiť zlato spod draka.\

  \

  **Obchodníci**: Vedia cez poštu objednávať herné suroviny a ďalej ich predávať za zisk ostatným.\

  \

  **Radní**: Venuje sa politike a zbiera lojalitu, ktorá mu prináša politickú moc v dedinskej rade.

furtherQuestionsHeader: Ďalšie otázky vo formulári
furtherQuestionsBody: >-
  Okrem otázok na základný koncept postavy nájdeš vo formulári aj ďalšie otázky. Nižšie vysvetlujeme, aký vplyv majú na tvoju hru.

kingHeader: Kráľ
kingBody: >-
  Ani jeden kráľ sa na hre fyzicky nevyskytuje. Voľba lojality kráľovi nám pomáha určiť, ako sa ďalej vyvíja konflikt medzi Kráľovstvom a Vodárstvom. Väčšina ľudí vyberá stranu **Pataja Šuhaja I. a Kráľovstva**. \

  \

  Ak označíš, že si lojálny **akvilónskemu kráľovi Miklušovi**, dostaneš pred hrou informáciu o kontakte na vedúceho Vodárov, cez ktorého sa dostaneš k tajnej špiónskej linke. Táto linka je dizajnovaná tak, aby si hráči, ktorí sa do nej chcú zapojiť, užili zaujímavý roleplay, ale zároveň nepokazili hru väčšine hráčov.\

  \
  
  Ak chceš hrať na obe strany, tváriť sa ako Vodár, ale potom všetkých Vodárov zradiť Kráľovstvu, **označ lojalitu kráľovi Šuhajovi** a skús sa k informáciám o Vodároch dostať na hre tým, že sa za jedného z nich budeš vydávať. Takýto plán spomeň v predhernej komunikácii svojmu majstrovi, ktorý ti naň vytvorí podmienky.

---