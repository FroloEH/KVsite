---
header: Tvorba postavy
body: >-
  Na tejto stránke nájdeš formulár na tvorbu postavy, naše tipy, ako si vymyslieť postavu, s ktorou si LARP Kráľovstvo čo najviac užiješ, a vysvetlenia, ako jednotlivé rozhodnutia ovplyvnia tvoju hru.\
  
  \

  Formulár môžeš vyplniť aj v prípade, ak ešte nemáš kúpený lístok. Kópiu tvojich odpovedí ti zašleme na e-mail (a ak Praotec dá, možno ju neskôr budeme vedieť priradiť ku kúpenému lístku). 
embedCode: >-
manualTitle: Návod na tvorbu postavy
manualSubtitle: Čo môžem na Kráľovstve hrať?
manualIntro: >-
  Kráľovstvo je humorný fantasy svet, takže odpoveď znie: takmer čokoľvek, čo sem nejakým spôsobom zapadá. Ako nováčik nič nepokazíš konceptom potulného dobrodruha, ktorý sa zatúlal do hernej dediny.\

  \

  Pri tvorbe postavy si vyberieš ľubovoľnú kombináciu týchto troch aspektov: \

  **Druh** (ľudia, elfovia...): dáva ti inšpiráciu na kostým \

  **Kultúra** (červenokamenská, elfská...): dáva ti inšpiráciu na svetonázor a roleplayové tipy \

  **Povolanie** (liečiteľ, čarodejník...): otvára ti rôzne pravidlové možnosti \

  \

  Pod ľubovoľná myslíme naozaj ľubovoľná. Chceš hrať elfského bojovníka s trpaslíckou kultúrou? Smelo do toho! Odkiaľ tento elf pochádza? Prečo si osvojil trpaslícku kultúru? Nosí bradu? Čo si myslí o elfskej kultúre? Toto všetko sú otázky, ktoré si môžeš zodpovedať a vytvoriť zaujímavú postavu. \

  \

  **Čo ak na hre zistím, že sa mi niektoré z mojich rozhodnutí nepáči?** \

  Takmer každý aspekt postavy môžeš na hre pomocou roleplayu zmeniť. Možno sa tvoj elf spozná s inými elfami a zistí, že vlastne chce vyznávať elfskú kultúru - a povedie to k zaujímavej scéne. Rovnako si môžeš povedať, že mágia nie je pre teba, a vyučíš sa na hre za liečiteľa. Zmena druhu nie je vo fantasy svete takisto problém.
manualIntroNewPlayerTip: >-
  **Tip pre nováčikov**\

  \
  
  Prídeš na hru ako ukecaný obchodník, ale zistíš, že ťa tento roleplay nebaví? Je to iba príležitosť zahrať si krízu identity, popýtať sa čo najviac ľudí na radu a nájsť sa v niečom inom.
manualIntroImage: src/images/uploads/lesihostupencioslavuju.jpg

racesHeader: Druhy
racesBody: >-
  Voľba druhu je (s výnimkou pekelníkov) čisto kozmetická.\

  \

  Väčšina našich hráčov chodí na hru ako **ľudia**. Pri kostýme sa môžeš inšpirovať svetovými dejinami a kostýmami z fantasy filmov.\

  \

  Ak máš nápad na zaujímavý kostým inšpirovaný klasickými fantasy druhmi (**elfovia, trpaslíci, hobiti**), poď do toho. Naše predstavy o kostýmoch pre tieto druhy vychádzajú z toho, ako sú typicky prezentované v iných svetoch (elfovia sa obliekajú do dlhých splývaných odevov inšpirovaných Áziou a majú špicaté uši, trpaslíci majú brady, hobiti jednoduché vidiecke odevy s trakmi). Kráľovstvo je humorne ladený svet a ak prinesieš svoju vlastnú variáciu, pravdepodobne zapadneš. V prípade pochýb sa môžeš poradiť so svojím majstrom.\

  \

  Na Kráľovstve si ďalej môžeš zahrať **lesné bytosti** (rôzne víly, nymfy, dryády, rusalky, enti) alebo **divoké tvory inšpirované mytológiou** (vlkolaci a im podobné bytosti od medveďolakov po zebrolakov, kentauri, satyrovia, obri). Voľba tohto druhu je pre teba zaujímavá, ak máš chuť na naozaj originálny kostým plný umelých kvetov, prírodných dekorácii, s rohami, chvostami alebo parochňami. Ak sa rozhodneš hrať vlkolaka (prípadne iného -laka), prines si aj kostým, ktorý bude stvárňovať tvoju premenenú podobu. \

  \

  Špecifická kategória sú takzvaní **pekelníci**. Bežní pekelníci majú svoju vlastnú hru, v rámci ktorej útočia na obyvateľov dediny a snažia sa zomrieť čo najväčším počtom rôznych smrtí. Ak sa rozhodneš hrať takéhoto pekelníka, stačí ti jednoduchý kostým, ku ktorému od nás dostaneš pekelnícku masku, prípadne sa môžeš rozhodnúť pre kostým čerta alebo démona.
racesNewPlayerTip: >-
  **Tip pre nováčikov**\

  \
  
  Ako začiatočník nepotrebuješ náročný kostým - LARP prebieha v druhej polovici júla, kedy sa teplota pohybuje okolo 30 stupňov, takže ti stačí jednoduchá košeľa a nohavice bez moderných prvkov. Pri topánkach uprednostňujeme bezpečnosť nad historickosťou, čiže pokojne príď v (nevýrazných) moderných teniskách, turistických topánkach alebo čižmách, v ktorých sa ti bude dobre pohybovať po lesnom teréne.

culturesHeader: Kultúry
culturesIntro: >-
  Ak chceš hrať postavu z dediny alebo okolia, prípadne si nechceš komplikovať život, zvoľ hneď prvú možnosť, **červenokamenskú kultúru**.

kingdomCulturesHeader: Kráľovské kultúry
kingdomCulturesBody: >-
  Ak si želáš hrať postavu, ktorá pricestovala do Vlčích skál z ďalekých krajov, ale stále patrí k väčšinovému obyvateľstvu, vyber si niektorú z kráľovských kultúr. \
  
  \

  Každá z nich je naviazaná na jeden ďalší región kráľovstva: **Kráľovské mesto**, **Rizlingdorf**, **Al-Noreid** a **Dorn-Felder**. Pri každej nájdeš dva príklady typického stereotypného obyvateľa, jeden viac vážny, jeden viac humorný.\
  
  \

  Cieľom týchto kultúr je pomôcť ti ukotviť tvoju postavu v našom svete. Povedzme, že premýšľaš nad konceptom dievčiny, ktorá ušla z domu. Kultúra, ktorú si vyberieš, jej môže dodať zaujímavý rys:

  - **Kultúra Kráľovského mesta**: celý život prežila v luxuse a oddanej službe Praotcovi, ale rodičia ju chceli vydať a jej sa to nepáčilo. Zo života v dedine je trochu zmätená a nevie, čo si myslieť o iných náboženstvách, ale vie, že tu v pohraničí ju nikto nemá šancu nájsť. Možno sa aspoň rozhodne ísť vzorom všetkým tým úbohým pomýleným dušiam? Alebo sa otočí chrbtom k celej svojej kultúre a stane sa novou kňažkou Myrmeka? A čo si jej otec pomyslí, ak sa nebodaj aj vydá?

  - **Rizlingdorfská kultúra**: odmalička sníva o dobrodružstve ako z eposov. Žiaľ, nikdy sa poriadne nenaučila zaobchádzať s mečom, a preto sa vždy cítila medzi ostatnými Rizlingdorfčanmi odsunutá bokom. Je však veľmi hrdá, preto nechala doma list, že sa vráti, keď preukáže svoju šikovnosť, aby nebola rodine na hanbu. Mečom to nepôjde - ale mohla by sa stať hrdinkou ako mocná čarodejnica? Alebo ak prinesie svojmu rodu česť tým, že ako liečiteľka vynájde liek na nejakú chorobu, ktorých je vraj plné pohraničie?

  - **Al-Noreidská kultúra**: pochádza z kúska Kráľovstva, kde si kariéru môže vybudovať každý, kto sa snaží, a ona to aj spravila. Nanešťastie pri práci pre miestny Cech strát a nálezov stratila a našla niečo, čo nahnevalo miestneho šľachtica, a teraz potrebuje zmiznúť a začať od nuly. Je šikovná a tak vie, že potrebuje spojencov, preto sa bude zaujímať o všetko, čo sa naokolo deje. V pohraničí sa toho deje veľa a určite nepotrvá dlho, kým nájde niečo, kde bude môcť priložiť ruku k dielu a vybudovať si meno, ktoré budú poznať úplne všetci.

  - **Dorn-Felderská kultúra**: rodičia z nej vychovali silnú a nezávislú ženu, ale ona by sa chcela vydať. Preto si spísala zoznam vlastností, ktoré by jej budúca polovička mala mať. Toto dievča sa neuspokojí len tak s hocičím - musí nájsť niekoho, kto jej bude rozumieť, s kým si bude môcť pri západe slnka čítať básne, kto jej dá namaľovať obraz, kto jej bude rovnocenným partnerom a pomôže jej zmeniť život obyčajných ľudí tým, že pre nich spolu s ňou niečo spraví. A kde inde niekoho takéto nájsť, ako práve tu?

akvilonianHeader: Vodárske kultúry
akvilonianBody: >-
  Vodárske kultúry sú príležitosť hrať človeka z opačnej strane hranice, ktorý z nejakého dôvodu prišiel do Kráľovstva. Môžu to byť zvedaví ľudia, ktorí využívajú obdobie studenej vojny, aby sa prišli pozrieť, ako to v tom Kráľovstve vlastne vyzerá, prípadne špehovia, vojaci alebo rôzni zatúlanci. 
  Ak chceš hrať Vodára, ktorý je navyše zapojený do vodárskej hry (tajná linka pre špiónov, ktorí majú za úlohu splniť misiu od vodárskeho kráľa), nezabudni si v otázke o lojalite vybrať vodárskeho kráľa Mikluša.

raceCultureHeader: Druhové kultúry
raceCultureBody: >-
  Druhové kultúry opisujú, ako v našom svete fungujú typickí elfovia, trpaslíci a iné tvory. Platí, že kombinácia druh/kultúra je úplne ľubovoľná. Ako elf si môžeš zvoliť niektorú z kultúr Kráľovstva, pretože si vyrástol v meste, cítiš sa ako mešťan a nemáš s lesnými elfami veľa spoločné. Takisto si ako človek môžeš zvoliť elfskú kultúru, pretože si, napríklad, posledné roky strávil pri svojich elfských bratoch a duchom si jedným z nich. \

  \

  Kultúru si vyberáš pre seba. Je to barlička, o ktorú sa môžeš oprieť, keď budeš interagovať s inými hráčmi. Náš opis kultúry je iba jeden možný návod, ako môžeš hranie svojej postavy pojať - nič ti nebráni vniesť do svojej kultúry vlastný prvok. Ak ho dokonca dostatočne rozšíriš, môžeme sa ním inšpirovať a spraviť z neho oficiálnu súčasť kultúry.
  Experimentuj a zabav sa.


classesHeader: Povolania
classesBody: >-
  Výberom povolania získaš špeciálnu schopnosť, ktorú dokáže používať iba dané povolanie. Názov povolania nemusíš brať doslovne – alchymistu môžeš pojať ako stredovekého vedca aj ako bosorku, ktorá varí prísady v kotli.\

  \

  Vo formulári môžeš uviesť iba jedno povolanie, ale na hre sa môžeš roleplayom naučiť ďalšie.\

  \

  **Obyčajní**: Bez schopnosti a bez starostí. Nezačínaš so špeciálnou schopnosťou, ale vieš sa ju naučiť na hre. Vhodná voľba, ak chceš hrať obyčajného dedinčana, cestovateľa, dobrodruha a čokoľvek ďalšie, čo sa nehodí nikam inam - alebo ak nemáš predstavu, aké povolanie by sa ti páčilo hrať, a chceš to zistiť na hre.\

  \

  **Liečitelia**: Pomáhajú zraneným hráčom a objavujú lieky na choroby. Ako liečiteľ sa môžeš vyžiť pri roleplayi liečenia chorôb (každý liečiteľ má svojský prístup) aj ako vedec, ktorý píše výskumnú prácu o chorobách. Tvoja hra bude o získavaní liečivých byliniek, zachraňovaní zranených hráčov a liečení vtipných chorôb.\

  \

  **Duchovní**: Duchovní zbierajú (ne)veriacich, vedú bohoslužby a iné rituály. Starajú sa o takzvané dušičky, čo je herná surovina, ktorá rozhoduje, ako dlho si hráči po smrti pobudnú v Pekle, no dá sa využiť aj na rôzne zázraky. Existujú tri druhy duchovných:

  - **Kňaz**:     Zastupuješ bohov jedného z už existujúcich náboženstiev a staráš sa o duchovný život obyvateľov. Budeš viesť bohoslužby a iné ceremónie, ktoré si môžeš predstaviť ako všetko od klasickej kázne o náuke Praotca až po púť na vyhrievanie sa na skalách na potešenie jašteričieho boha Myrmeka. Veriacich budeš mať na začiatku pravdepodobne dostatok a tvojou úlohou je postarať sa, aby neprebehli ku kňazovi inej viery.

  - **Heretik**: Postavil si sa bohom na odpor a teraz so stúpencami zbieraš dušičky na naplnenie cieľa, ktorý si stanovíš. Dokážeš uzatvárať dohody s mŕtvymi postavami (alebo ich okradnúť o dušičky, ak to nejde po dobrom). Ide skôr o temnejšie postavy a je vysoká šanca, že budeš musieť fungovať v utajení.

  - **Apoštol**: Snažíš sa získať stúpencov pre svoje nové náboženstvo a splniť cieľ, ktorý si stanovíš. Na začiatku budeš mať málo veriacich a tvojou úlohou bude presvedčiť ďalších, že práve to tvoje náboženstvo je to pravé.


  \

  **Čarodejníci**: Na hre budeš čarovať a študovať mystické záhady. Mágia v Kráľovstve funguje len na myseľ, takže si namiesto ohnivých gúľ predstav roztancovaných nepriateľov alebo podvodníkov, ktorí pod vplyvom kúzla musia hovoriť iba pravdu. Podľa spôsobu kúzlenia existujú tri typy čarodejníkov:

  - **Zariekavači**: Čarujú pomocou veršov. Vedia vďaka tomu najrýchlejšie reagovať na vzniknuté situácie. Vyber si, ak chceš byť uprostred akcie.

  - **Runový mág**: Používa runové kamene ako konduit pre svoju mágiu. Zvoľ si ho, ak chceš byť súčasťou magických rituálov.
  
  - **Alchymista**: Budeš miešať suroviny, aby si vytvoril žiadaný efekt, ktorý vložíš do nápoja alebo predmetu. Väčšinou pracuje hlavne na zákazkách pre druhých.


  \

  **Pastieri lesov a hôr**: Majú prístup k surovinám v prírodných svätyniach, no len ak je zachovaná rovnováha v prírode. Ako pastier lesa budeš prinášať do hry suroviny, ktoré využívajú iné povolania.\

  \

  **Zlodeji**: Majú výsadu kradnúť a sú jediní, kto môže zdvíhať voľne pohodené predmety. Zlodej sa uplatní v každej skupine, ktorá potrebuje niečo odniekiaľ vziať, či už je to pohodená zbraň alebo poklad pod drakom.\

  \

  **Obchodníci**: Vedia cez poštu objednávať herné suroviny a ďalej ich predávať za zisk ostatným.\

  \

  **Radní**: Venuje sa politike a zbiera lojalitu, ktorá mu prináša politickú moc v dedinskej rade. Ako radný budeš chodiť za ostatnými hráčmi, robiť si politickú kampaň a potom presadzovať zákony, ktoré svojim voličom sľúbiš.

furtherQuestionsHeader: Ďalšie otázky vo formulári
furtherQuestionsBody: >-
  Vo formulári nájdeš niekoľko ďalších otázok, ktoré môžu ovplyvniť tvoj herný zážitok.

nabozenstvoHeader: Náboženstvo
nabozenstvoBody: >-
  Ako veriaci sa môžeš zúčastňovať na omšiach svojho duchovného, ktorý ti na nich odovzdá dušičku. Podľa odpovede na túto otázku ťa zaradíme k vybranému náboženstvu.\

  \
  
  Náboženstvo môžeš na hre kedykoľvek zmeniť - preberanie veriacich je súčasťou hry duchovných.\

  \
  
  Možnosť **iné** je pre hráčov heretikov alebo hráčov zo skupiny, ktorú vedie apoštol. Ak označíš túto možnosť ako iné povolanie, priradíme ťa k náboženstvu Praotcovej rodiny.

skupinaHeader: A kto v tom ide s vami?
skupinaBody: >-
  Vo formulári sa ťa opýtame na skupinu, ku ktorej chceš patriť. Ak sa rozhoduješ, či chceš hrať sólistu alebo sa pridať do cechu, vždy si vyber cech - hra je dizajnovaná tak, že cechy sú nejakým spôsobom zapojené do príbehu a iní hráči od nich často potrebujú pomoc.

  - **Cech dobrodruhov**: Humorne ladený cech, ktorý paroduje klasické RPG. Jeho členovia dostávajú úlohy, ktoré im sprostredkováva majster. Nie je to cech iba pre bojovníkov, ale pre všetky povolania.

  - **Cech liečiteľov**: Cech pre postavy s povolaním liečiteľa.
  
  - **Cech strát a nálezov**: Cech pre postavy s povolaním zlodeja.

  - **Cech umení**: Ak chceš prísť na hru s úmyslom, že tvoja postava bude kresliť, písať, spievať alebo hrať, pridaj sa k tomuto cechu. Jeho členovia majú výsadu vydávať noviny, ktoré im vytlačíme na infostánku.
  
  - **VŠMU**: Cech pre postavy s povolaním čarodejník. Vysoká škola magických umení je škola, takže tvoja postava bude pravdepodobne študent, ale nebránime sa ani postavám hosťujúcich prednášajúcich alebo potulných čarodejníkov, ktorí v nej našli dočasné útočisko. 

  - **Vlčia stráž**: Humorne pojatá skupina strážnikov (najslávnejší strážnik Feri je namaľovaný na kuse dreva). Ako člen Vlčej stráže od nás dostaneš tabard, ktorý si prehodíš na svoj kostým. Tvoja hra bude o udržiavaní poriadku v dedine a okolí, trestaní zločincov, cvičení zákrokov a boji s nekalými živlami. Členovia Vlčej stráže majú výhodu, že Smrť oceňuje ich nasadenie a nedrží ich v Pekle dlho.
  
  - **Lesné bytosti**: Lesné bytosti môžu štartovať hru na samostatnom mieste, v Tábore lesných bytostí. Voľba tejto skupiny znamená, že sa cítiš viac v jednote s prírodou a lesom, než s ruchom civilizácie, a môžeš si ju zvoliť aj v prípade, že hráš iný druh ako lesná bytosť.

  - **Bláznivý hon**: Voľba pre pekelníkov. Štartujú v Pekle.

kingHeader: Kráľ
kingBody: >-
  Ani jeden kráľ sa na hre fyzicky nevyskytuje. Voľba lojality kráľovi nám pomáha určiť, ako sa ďalej vyvíja konflikt medzi Kráľovstvom a Vodárstvom. Väčšina ľudí vyberá stranu **Pataja Šuhaja I. a Kráľovstva**. \

  \

  Ak označíš, že si lojálny **akvilónskemu kráľovi Miklušovi**, dostaneš pred hrou informáciu o kontakte na vedúceho Vodárov, cez ktorého sa dostaneš k tajnej špiónskej linke. Táto linka je dizajnovaná tak, aby si hráči, ktorí sa do nej chcú zapojiť, užili zaujímavý roleplay, ale zároveň nepokazili hru väčšine hráčov.\

  \
  
  Ak chceš hrať na obe strany, tváriť sa ako Vodár, ale potom všetkých Vodárov zradiť Kráľovstvu, **označ lojalitu kráľovi Šuhajovi** a skús sa k informáciám o Vodároch dostať na hre tým, že sa za jedného z nich budeš vydávať. Takýto plán spomeň v predhernej komunikácii svojmu majstrovi, ktorý ti naň vytvorí podmienky.

---