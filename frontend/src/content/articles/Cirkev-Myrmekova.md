---
title: 'Cirkev Myrmekova'
date: '2025-06-17'
description: 'Cirkev združujúca vyznávačov jašteričieho boha Myrmeka'
image: '/src/images/uploads/cirkev_myrmekova.jpg'
tags:
  - Myrmek
  - náboženstvá

---

Oficiálne známa ako **Cirkev vyznávačov božskej šupiny jaštera Myrmeka**.

Tvoria ju menej početní, no horliví uctievači jašteričieho boha Myrmeka, ktorému je pochuti všetko nové a neošúchané.

Hlavnou morálnou zásadou Myrmekovej cirkvi je byť úprimný a férový sám k sebe. Kto koná tak, ako sám považuje za dobré a správne, nemusí sa zodpovedať ostatným, ktorí sa môžu cítiť ukrivdení. Zásady konania v rôznych typoch situácií je možné prispôsobovať vlastným potrebám a zo starých názorov sa možno zvliecť rovnako, ako keď sa jašter zvlieka zo starej kože. Myrmek nevyzýva k zlobe a falošnosti, ale nekladie dobro ostatných pred svoje vlastné.

### Sväté texty

Najvýznamnejším textom Cirkvi Myrmekovej je [**Kniha pazúrov a chvostov**](/articles/Kniha-pazurov-a-chvostov.md), v ktorej Myrmekov prvý vyznávač Leguánius z Podkameňa zachytil jeho mnohé skutky moci a slávy.

Takzvaný [**Pivničný text**](/articles/Pivnicne-texty.md) o Myrmekovom prvom prebudení objavený v roku 1322 pri dedine **Vlčie skaly** je považovaný za nanajvýš kontroverzný.

### Sviatky

Najväčším cirkevným sviatkom je **Deň horúceho kameňa**, ktorý sa oslavuje v najdlhší deň leta spoločným posedením na slnkom vyhriatych kameňoch a nasýtením sa zemným hmyzom. Okrem toho by si každý veriaci mal nájsť aspoň jeden deň v týždni, kedy venuje Myrmekovi tichú modlitbu, pričom by sa tiež mal nachádzať na kameni (kameň vo všedný deň nemusí byť vyhriaty).

Hovorí sa, že kto si v Deň horúceho kameňa dá pod vankúš šupinu zo zvlečenej jašterej kože, nasledujúce ráno namiesto nej nájde zlatý dukát. 
