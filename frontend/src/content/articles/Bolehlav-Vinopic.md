---
title: 'Bolehlav Vínopič'
date: '2025-06-15'
description: 'Kňaz Praotca spojený so zázrakom zjavenia Praotcovej hlavy'
image: '/src/images/uploads/bolehlav_vínopič.jpg'
tags:
  - náboženstvá
  - Praotec
---

Narodil sa vo Vlčích skalách, ale kňazské štúdium ho priviedlo až do **Kráľovského mesta**, kde získal titul biskupa cirkvi **Praotcovej rodiny**.

Do rodnej dediny sa vrátil počas **Lešijovej hrôzovlády (1322-1324)** na žiadosť vyšších predstaviteľov cirkvi, aby podporil odboj a pripomenul obyvateľom dôležitosť viery. Vyznával zásadu, ľudia by sa nemali obracať na mágiu, ktorá ich iba sklame, ale rovno prosiť o pomoc bohov, pretože ak sa rýchlo spamätajú, majú čas zachrániť sa.

Rýchlo sa pripojil k prominentným členom odboja a viedol snahy o opätovné vysvätenie temných svätýň, vyhnanie Lešijovej ľavej ruky Tieňa a podporovanie Lešijovho vyzývateľa **Žigmunda Reora Mitického**.

Svojimi aktivitami však pritiahol pozornosť vladyku **Andrého von Goldsteina**, toho času Lešijovho revenanta, ktorý sa pokúsil o hromadnú vraždu všetkých dedinských kňazov. Biskup Vínopič ako zázrakom prežil vďaka tomu, že jeho spolubrat na úkor vlastného života poprosil Praotca o zázrak zmazania mena z hrobu a biskupa Vínopiča zachránil.

Po Mitického neúspešnom pokuse zosadiť Lešija ostal ďalej pôsobiť vo Vlčích skalách s úmyslom vyčkať na svoju príležitosť a prebrať s odbojom moc nad dedinou. Tieto plány boli zmarené príchodom kasína **Zlatý slon** a návykových herných automatov.

Vínopičova závislosť pobúrila aj samotného Praotca, ktorý sa zjavil priamo vo Vlčích skalách a Vínopiča vykázal zo svojej cirkvi, až kým si troma veľkými činmi znova nevyslúži jeho dôveru.


