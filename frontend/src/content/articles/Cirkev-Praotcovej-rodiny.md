---
title: 'Cirkev Praotcovej rodiny'
date: '2025-06-15'
description: 'Cirkev združujúca vyznávačov Praotca, Pramatky a ich deti'
image: '/src/images/uploads/list.jpg'
tags:
  - náboženstvá
  - Praotcova rodina
---

Najrozšírenejšie náboženstvo v Kráľovstve vínnej révy je viera v Praotcovu rodinu, ktorý stvoril všetko živé a daroval svetu vinič a víno. Morálne hodnoty Praotcovej rodiny sú založené na slušnosti a čestnosti. Dobrý človek sa má k ostatným správať úprimne a poctivo, klamstvo a krádež sú považované za hriech, ochota podeliť sa so svojím šťastím s ostatnými patrí medzi hlavné cnosti. Diplomacia a výrečnosť majú vždy prednosť pred násilím a hrubosťou. Za veľmi dobrý skutok sa považuje zdieľanie svojho vína s blížnymi.

### Sväté texty

Základným textom vierouky sú [**Sväté listy viničné**](/articles/Svate-listy-vinicne.md), v ktorých sú popísané jednotlivé skutky Praotca, jeho potomkov a významných prorokov.

V roku 1322 boli pri dedine **Vlčie skaly** objavené takzvané [**Pivničné texty**](/articles/Pivnicne-texty.md). Pre svoju povahu a odklon od cirkevného kanónu sú považované za nanajvýš kontroverzné.

### Sviatky 

Najväčším cirkevným sviatkom je **Sviatok otvorenia sudu Praotcovho**, ktorý sa slávi vždy uprostred zimy a býva spojený s veľkými oslavami a otváraním archívnych vín. 

Druhým významným sviatkom je **Sviatok bohatých viníc**, ktorý sa slávi v lete a jeho súčasťou sú modlitby prosiace o dobrú jesennú úrodu.



