---
title: 'Cech frístajlovej mágie'
date: '2025-06-24'
description: 'Anarchisticko-hudobnícka skupina'
image: '/src/images/uploads/cech_fristajlovej_magie.jpg'
tags:
  - osobnosti
  - skupiny
---

Pôvodne dvojica anarchistických zaklínačov v zložení **DČ (drsný čarodej) Špicatý klobúk** a **MM (masívny mág) Krištáľová guľa**. Neskôr sa k nim pridala liečiteľka s pseudonymom **Drsná pláštenka**.

Skupina bola známa radikálnymi názormi v oblasti regulácie mágie a byrokratických povolení na čarovanie, ako napríklad presvedčením, že „mágia patrí ľudu, nie iba bohatým deťom, ktoré si môžu dovoliť štúdium na VŠMU“.

Tvrdili o sebe, že pochádzajú z temných ulíc **Kráľovského mesta**, kde podľa nich „mágovia zomierajú v zaklínačských dueloch každý deň“, kde sa „exujú zakázané elixíry“ a „mystické podsvetie díluje ilegálne runy na každom rohu“. 

Boli viackrát stíhaní za drobné výtržnosti a urážky, medzi iným „flexenie masívnych špicatých klobúkov“, ponižovanie **Vlčej stráže** „jazykmi ostrejšími než čepele tisícich dýk“ a urážanie členov VŠMU vyhlasovaním, že na rozdiel od nich „majú gule“ (krištáľové gule, pravidelne leštené Domom ručných prác).

Medzi ich najznámejšiu tvorbu, s ktorou vystúpili v roku 1323 vo [**Vlčích skalách**](/articles/Vlcie-skaly.md), patrí magický rituál *Pokiaľ nespadnem*, v ktorom skupina vyzdvihuje svoj boj proti úradníckemu aparátu a kráľovkým magickým regulátorom.
