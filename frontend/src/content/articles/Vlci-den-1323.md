---
title: 'Vlčí deň (1323)'
date: '2025-07-07'
description: 'Výber z najčerstvejších noviniek!'
image: '/src/images/uploads/noviny.jpg'
tags:
  - noviny
---

Vybrané články z denníka [**Vlčí deň**](/articles/Vlci-den.md) z roku 1323.

***

**Akvilónia zbrojí RYBY!**

Po včerajšej obzvlášť silnej búrke prekvapili obyvateľov Akvilónie padajúce ryby. Opäť sa však ukázala ich vynaliezavosť, keď ich hneď dali sušiť. Jeden obyvateľ dokonca prišiel s nápadom obliecť ich do malej zbroje a namazať olejom, čím by vraj mali byť chránené pred pokazením. Miestni obyvatelia sa nesťažujú, keďže predtým sa vo vnútrozemí k morským rybám často nedostali.

***

**Kráľove plány ODPLÁVALI dolu riekou!**

Potom, čo kráľ Pataj v rámci proti-vodárskej osvety nariadil rozdávať víno zadarmo, prišlo k veľmi krátkodobej móde. Obyvatelia Kráľovského mesta zaliali ulice Praotcovým mokom a začali v ňom plávať. Bohužiaľ, ukázalo sa, že novo zrenovovaná kanalizácia nie je veľmi efektívna, a všetko víno skončilo v rieke. Pramatkini veriaci v tom nevidia veľký problém, veď o rok bude znova, no ostatní teraz trpia smädom.

***

**Šokujúci incident! Došlo k pokusu O LÚPEŽ?**

Pred domom, kde do minulého roka sídlila akvilónska šľachtičná Alia z Pasienkov, boli nájdene lupy, ktoré tam zločinci museli zanechať po neúspešnom pokuse preniknúť do truhlice. Miestni experti tvrdia, že to museli byť amatéri bez riadneho plánu. Lady Alia na žiadosť o vyjadrenie k tejto poľutovaniahodnej udalosti neodpovedala.