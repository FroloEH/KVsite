---
title: 'Oskar Lapiduch'
date: '2025-06-16'
description: 'Veliteľ zbojníckej družiny, jeho veľkolupičstvo Oskar Lapiduch'
image: '/src/images/uploads/oskar_lapiduch.jpg'
tags:
  - osobnosti
---

Narodil sa v **Červenokamenskej vojvodine** do rodiny oddaných uctievačov [**Praotca**](/articles/Cirkev-Praotcovej-rodiny.md), vojakov a bojovníkov. Jeho matka zomrela pri pôrode, otec padol v boji za slávu a vládu kráľa. Lapiduch vstúpil do armády, aby sa stal postrachom zlých duchov, temných bytostí a všetkých nepriateľov Kráľovstva.

Zlom v jeho živote prišiel na jednej z vojenských misii, keď odmietol vykonať príkaz svojho veliteľa a zaútočiť na dedinu nevinných ľudí, medzi ktorými sa údajne nachádzali Vodári. Lapiduch bol obvinený z dezercie a mal byť popravený, no s pomocou svojho švagra **Januša Rozentramína** sa vyhol trestu smrti. Lapiduch a Rozentramín sa vrátili domov, kde zistili, že Lapiduchova manželka **Trebuša Rozentramínová** a jeho deti Juraj a Božena sú nezvestné. 

Po tomto zlome v osobnom aj profesionálnom živote sa zriekol svojich predkov aj viery. Zaprisahal sa, že viac nebude slúžiť kráľovi, začal vyznávať jašteričieho boha [**Myrmeka**](/articles/Cirkev-Myrmekova.md) a osvojil si krédo „peniaze ľudu a šľachticom hrach“.

Lapiduch sa so svojou družinou usídlil vo [**Vlčích skalách**](/articles/Vlcie-skaly.md), kde okrádal obchodníkov, pútnikov a pocestných. Jeho cieľom sa stalo vyzbieranie peňazí na vybudovanie slobodného kráľovstva.

**Významní členovia Zbojníckej družiny Oskara Lapiducha**:

- **Januš Rozentramín**: brat Lapiduchovej manželky a Lapiduchova pravá ruka
- **Mirodol Meďovlas**: obchodník a Lapiduchova druhá pravá ruka
- **Vojto Zkŕba**: známy aj ako Vojto Vŕba a Vojtech Hŕba, naivný dedinčan a klaun
- **Kornélius Báthory**: lovec príšer
- **Kuboj Jedobod**: Lapiduchov druh z armády
- **Pavel Neveriaci**: kedysi Fráter Pavel, bývalý kňaz Myrmeka
- **Vesna Spoduba**: Pavlova sestra
- **Fra Stefano**: kňaz vyslaný prinavrátiť zbojníkov na správnu cestu

Medzi Lapiduchove najvýznamnejšie činy patrí vykradnutie pobočky Kráľovskej banky vo Vlčích skalách, získanie artefaktu Veľká lupa, prevzanie kontroly nad miestnou pevnosťou a získanie legendárneho Meča samoseča.

Lapiduch bol medzi ľuďmi naposledy videný v lete roku 1324.
