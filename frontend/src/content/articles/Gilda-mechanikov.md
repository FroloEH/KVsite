---
title: 'Gilda mechanikov'
date: '2025-07-30'
description: 'Slávne združenie remeselníkov a vynálezcov'
image: '/src/images/uploads/magia.jpg'
tags:
  - spolky
---

Pôvodne malá skupina remeselníkov z **Kráľovského mesta** sústredená okolo vynálezcu **Ferdinanda Vasila**, ktorá sa v posledných rokoch rozrástla na veľké spoločenstvo s pobočkami vo všetkých veľkých mestách a detašovanými pracoviskami so stovkami zamestnaných mechanikov. Jej hlavné centrum sa nachádza vo vzducholodi, ktorá cestuje po celom Kráľovstve.

Gilda mechanikov sa zaoberá predovšetkým konštrukciou vzducholodí, no medzi jej mnohé projekty patrí tiež vývoj jednoduchých poľnohospodárskych strojov a vojenskej techniky. Časť mechanikov tiež dlhé roky pracovala na projekte oživenia golema, ktorý sa podarilo realizovať v roku 1318 na detašovanom pracovisku vo [**Vlčích skalách**](/articles/Vlcie-skaly.md).

Vedúci gildy Adalbert Vasil (vnuk Ferdinanda Vasila zvaného Vzduchoplavec) so po vzore svojho starého otca venuje najmä zdokonaľovaniu konštrukčných vlastností vzducholodí, z čoho plynú gilde najväčšie zisky. Medzi ďalších významných členov gildy patria Adalbertov bratranec Boris Vasil, ktorý je vedúcim divízie vyvíjajúcej samokonštruujúce sa stroje, a kontroverzný al-noreidský mechanik Razvas za Hlushim, ktorého skupina sa v spolupráci Veľkým baníckym cechom venuje vývoju banských ťažobných strojov.
