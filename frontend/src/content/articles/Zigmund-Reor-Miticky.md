---
title: 'Žigmund Reor Mitický'
date: '2025-06-15'
description: 'Alchymista a certifikovaný hrdina známy svojimi činmi z obdobia Lešijovej hrôzovlády (1322-1324)'
image: '/src/images/uploads/žigmund_reor_mitický.jpg'
tags:
  - šľachtici
  - VŠMU
  - Vodári
---

Pochádza z Akvilónie zo šľachtického rodu **Mitických**. V mladosti sníval o pôsobení v Magickej gilde v **Akvadukte**, do ktorej nebol prijatý pre svoju  „ľahkovážnosť a zasnívanosť“. 

Po posunutí hraníc medzi Kráľovstvom a Akvilóniou na jar roku 1322 sa rozhodol pre štúdium na pracovisku VŠMU vo Vlčích skalách s úmyslom experimentovať s vodou z neďalekého Prameňa živej vody. Jeho cieľom bolo navariť pivo, ktoré budú využívať duchovní pri omšiach **Pramatky piva**.

Počas svojho pobytu vo Vlčích skalách zohral kľúčovú úlohu pri otvorení Praotcovej pivničky a získal titul certifikovaného hrdinu.

Mitický sa stal tvárou odporu voči prírodnému božstvu **Lešijovi**, ktorý v lete roku 1322 ovládol Vlčie skaly. Mitický sa mu po príchode do dediny hrdinsky postavil na odpor a vyzval Lešija na súboj.

Nasledujúci rok sa venoval bojovému umeniu rúbania s mečom a pripravoval sa na nastávajúci duel, ktorý prebehol v lete roku 1323. Po remíze 3:3 skončil rozhodujúcim kolom, ktoré vyhral Lešij.

Porazený Mitický a jeho spoločníci boli vyhnaní z Vlčích skál. Útočisko našli v miestnom **Pekle**, skadiaľ neskôr unikli vďaka snahám kňazov boha **Myrmeka**. 

Mitický potajomky opustil Vlčie skaly. Miesto jeho súčasného pobytu nie je známe.