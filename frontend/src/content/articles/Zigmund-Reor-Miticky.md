---
title: 'Žigmund Reor Mitický'
date: '2025-06-16'
description: 'Alchymista a certifikovaný hrdina z obdobia Lešijovej hrôzovlády'
image: '/src/images/uploads/zigmund_reor_miticky.jpg'
tags:
  - osobnosti
  - šľachtici
  - VŠMU
  - Vodári
---

Pochádza z Akvilónie zo šľachtického rodu **Mitických**. V mladosti sníval o pôsobení v Magickej gilde v **Akvadukte**, do ktorej nebol prijatý pre svoju  „ľahkovážnosť a zasnívanosť“.

Po posunutí hraníc medzi Kráľovstvom a Akvilóniou na jar roku 1322 sa rozhodol pre štúdium na pracovisku VŠMU vo [**Vlčích skalách**](/articles/Vlcie-skaly.md) s úmyslom experimentovať s vodou z neďalekého Prameňa živej vody. Jeho cieľom bolo navariť pivo, ktoré budú využívať duchovní pri omšiach **Pramatky piva**.

Počas svojho pobytu vo Vlčích skalách zohral kľúčovú úlohu pri otvorení **Praotcovej pivničky** a nájdení [**Pivničných textov**](/articles/Pivnicne-texty.md). Za tento svoj čin bol odmenený titulom certifikovaného hrdinu.

Mitický sa stal tvárou odporu voči prírodnému božstvu [**Lešijovi**](/articles/Lesij.md), ktorý v lete roku 1322 ovládol Vlčie skaly. Mitický sa mu po príchode do dediny hrdinsky postavil na odpor a vyzval Lešija na súboj.

Nasledujúci rok sa venoval bojovému umeniu rúbania s mečom a pripravoval sa na nastávajúci duel, ktorý prebehol v lete roku 1323. Po remíze 3:3 skončil rozhodujúcim kolom, ktoré vyhral Lešij.

Porazený Mitický a jeho spoločníci boli vyhnaní z Vlčích skál. Útočisko našli v miestnom Pekle, skadiaľ neskôr unikli vďaka snahám kňazov boha **Myrmeka**. 

Mitický potajomky opustil Vlčie skaly. Miesto jeho súčasného pobytu nie je známe.