---
title: 'Brat Had'
date: '2025-06-26'
description: 'Radikálny kňaz Myrmeka spojený s hrdinskými a teroristickými činmi'
image: '/src/images/uploads/brat_had.jpg'
tags:
  - duchovní
  - náboženstvá
  - osobnosti
  - Myrmek
---

Kňaz jašteričieho boha [**Myrmeka**](/articles/Cirkev-Myrmekova.md), ktorý pôsobil vo [**Vlčích skalách**](/articles/Vlcie-skaly.md) medzi rokmi 1318 až 1322. Bol známy svojimi kázňami, ktoré sa sústredili na ochranu čistoty duše. 

Vyznával „cestu hada“ - učenie, podľa ktorého každý veriaci v Myrmeka zosobňuje iného plaza: jašteričky sa najviac sústreďujú na vyhrievanie na kameni a hady dávajú pozor, aby na iné plazy nikto nešliapal. Pokladal sa za ochrancu veriacich, či už pred hrozbami fyzickými alebo spirituálnymi. Bojoval za náboženskú slobodu a čistotu v dedinách aj na bojovom poli. Za svoje služby v armáde **Kráľovstve vínnej révy** pri **bitke pri Ostrom kameni** v roku 1322, kde chránil mysle bojovníkov pred vypracovanými hrudníkmi korzárskych bojovníkov a bojovníčiek, získal ocenenie Purpurová bobuľa.

Do verejného povedomia vstúpil odsudzovaním takzvaného „simpingu dryád“, ktorý pokladal za ťažký hriech. Jeho aktívne vzdelávanie dedinčanov v oblasti ochrany pred „ladnými krivkami týmto chtíču-lačných beštií“ prerástlo do založenia hnutia **Provokujú dryády, zavrieme ich do klády**. V roku 1322 bol unesený do miestneho nevestinca, ktorý sa následne zrútil, podľa vyjadrenia brata Hada „pod vinou vlastného hriechu“. Brat Had, obvinený vlastníkmi nevestinca z terorizmu, tieto obvinenia ostro poprel a opustil Vlčie skaly.

Miesto jeho terajšieho pobytu nie je známe. Početné povery o tom, že ho zazreli na území Červenokamenskej vojvodiny, neboli nikdy potvrdené.