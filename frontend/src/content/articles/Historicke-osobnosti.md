---
title: 'Historické osobnosti'
date: '2025-07-03'
description: 'Známe osobnosti z dejín Kráľovstva'
image: '/src/images/uploads/anon.jpg'
tags:
  - osobnosti
---
### Arzén Veľký Lupin
Najvýznamnejší kráľovský lupič všetkých čias. Pôvodný majiteľ **Veľkej lupy**.

- *Pre lupiča niet lepšieho lupu, ako je lupa. V minulosti bola krádež prvej lupy tradičným zasväcovacím rituálom pre mladých lupičov a v Akvilónii je dodnes nosenie malej osobnej lupy známej ako monokluš (z akv. mono – jeden; kluš – mokrý, prenesený význam úskočný, prefíkaný) symbolom statusu úspešného lupiča. No keď už hovoríme o lupách, niet lepšej lupy ako Veľká lupa. Nositeľ tohto známeho artefaktu z inventáru Arzéna Veľkého Lupina si môže nárokovať status Veľkého lupiča so všetkými výhodami s tým spojenými (ako napríklad oslovenie „vaše veľkolupičstvo“), nehovoriac o praktickej stránke vlastníctva veľkej lupy. Môžeme s istotou tvrdiť, že tak, ako nie je pred Veľkým lupičom v bezpečí žiadne mesto či dedina, niet drobného písma, ktoré by lupa týchto rozmerov neulúpila o jeho skrytý význam.* (úryvok z populárno náučnej publikácie *Lúpeže pod lupou*)

### Dr. Obšinský
Popredný odborník na mýty, povesti a báje. Špecializuje sa na Fragmundský les a jeho priľahké okolie.

### Jožko Mrkvička
Významný drakobijec, hrdina mnohých eposov. Založil **Cech dobrodruhov Jožka Mrkvičku**, ktorý dnes sídli v mnohých mestách a dedinách, kde podporuje nádejných dobrodruhov.

### Kušuj Lumpl Lišáckij
Strojca tisíc a jeden lúpeží, najvýznamnejší zlodej Červenokamenskej vojvodiny a bývalý kráľ červenokamenského podsvetia. Zahynul v roku 1322. Jeho hrob sa nachádza v dedine [**Vlčie skaly**](/articles/Vlcie-skaly.md).
