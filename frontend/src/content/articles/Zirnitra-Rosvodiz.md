---
title: 'Zirnitra Rosvodiz'
date: '2025-06-16'
description: 'Dcéra jašteričieho boha Myrmeka'
image: '/src/images/uploads/zirnitra_rosvodiz.jpg'
tags:
  - náboženstvá
  - Myrmek
  - osobnosti
featured: false
---

Narodila sa ako dieťa ebenovej dračice Zir a boha [**Myrmeka**](/articles/Cirkev-Myrmekova.md). Myrmek ju po narodení zanechal pred dverami sedliackej rodiny svojich uctievačov aj s dostatkom peňaz na jej výchovu, ale viac sa k nej nepriznával.

Rodina ju prijala ako vlastnú, no rýchlo sa ukázalo, že nie je ako ostatní ľudia. Už ako ročná bola dostatone veľká a silná, aby pomáhala na poli. Ako dvojročná nevedomky začarovala svojich súrodencov, aby pracovali namiesto nej.

Jej jediná spomienka na život pred ľudskou rodinou bol pohľad na dračie vajíčko. Keď sa dopočula o **Feliciánovi Zachovi** z **Červenokamenskej vojvodiny** a jeho spojení s drakmi, vybrala sa pátrať po svojom pôvode do Vlčích skál.

Jej matka, ktorá jej cesty sledovala, upozornila miestnych kňazov Myrmeka, aby na jej dcéru dali pozor. Zirnitra s pomocou kňazov našla list, ktorý Myrmek adresoval jej matke, a odhalila pravdu o svojom pôvode. Spoločne privolali Myrmeka a konfrontovali ho s pravdou. Na Myrmeka urobilo ich úsilie dojem a prizval svoju dcéru k sebe do ríše bohov.