---
title: 'Vlčí deň (1322)'
date: '2025-07-07'
description: 'Výber z najčerstvejších noviniek!'
image: '/src/images/uploads/noviny.jpg'
tags:
  - noviny
---

Vybrané články z denníka [**Vlčí deň**](/articles/Vlci-den.md) z roku 1322.

***

**Horalov vo Vlčích skalách čakal MASAKER!**

Smutná správa šokovala celé Ostrokamneské panstvo! Humanitárny konvoj, ktorý prevážal dôležitý liek, bol v okolí Vlčích skál napadnutý a jeho členovia povraždení! Našej redakcii sa podarilo zistiť, že za útokom a krádežou vzácneho lieku stál neznámy páchateľ. Svedkovia nič nevideli a nič nepočuli, ale sú si istí, že útočil divoký trol.

***

**V Rizlingdorfe VYČÍŇALA príroda! Čo na to obyvatelia?**

Podivné počasie potešilo občanov Rizlingsdorfu. Nečakaný dážď rýb spôsobil rozmach obchodu s čerstvou rybacinou a rýchlo nakladanými sleďmi. Jediná známa obeť je Wulfric Mrzút. Ako sa vyjadrila stráž v rodnej dedine pána Mrzúta, počas dažďa padol rovno do komína jeho domu obrovský tuniak a pán Mrzút sa udusil dymom z kachieľ. Všetci, ktorí si želajú navštíviť miesto jeho posledného odpočinku, môžu nasledovať svoj nos.

*** 

**Dojemné gesto pre Praotca! Kto postaví nový CHRÁM?**

Veriaci v Kráľovskom meste sa čoskoro môžu tešiť na nový drevený svätostánok. Vďaka novej investícii Cirkvi Praotcovej rodiny do voľného obchodného združenia Lyko&Žrút sa kvalita života v tejto oblasti rapídne zvýši. Páni Lyko a Žrút zároveň úplnou náhodou ponúkajú výbornú cenu na nákup kvalitného dreva všetkým dodávateľom Kráľovstva.