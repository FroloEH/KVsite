---
title: 'Lešij'
date: '2025-06-16'
description: 'Prírodné božstvo lovu uctievané najmä v lesoch Červenokamenskej vojvodiny'
image: '/src/images/uploads/lešij_v_dyme.jpg'
tags:
  - náboženstvá
  - Vlčie skaly
---
Lešij je jedno z mnohých božstiev, ktoré uctievajú vyznávači prírodných náboženstiev. Je spojený s aspektom lovu a smrti ako neoddeliteľnou súčasťou prírodného kolobehu života.

### Lešijov úpadok

Lešij sa v istom bode svojej existencie začal odpútavať od svojej pôvodnej úlohy aspektu lovu začala ho fascinovať nekromancia, zlenivel a uchýlil sa ku krutosti. Jeho skazenosť silnela, až kým nezačal predstavovať hrozbu. Po mnohých bojoch bol porazený a uväznený v blízkosti dediny **Vlčie skaly**, kde ho pútalo sedem pečatí.

### Vyslobodenie z väzenia

Lešijove schopnosti boli vo väzení výrazné limitované. Napriek tomu sa mu podarilo spojiť s vodárskou šľachtičnou **Aliou**, ktorej výmenou za pomoc s prepustením sľúbil nesmrteľnosť. Alia v roku 1322 pricestovala do Vlčích skál pod zámienkou návštevy rodiny, no v skutočnosti využila svoj vplyv, manipuláciu a klamstvá na oslabenie pečatí.

Lešij po zlomení poslednej pečate unikol zo svojho väzenia a prevzal nadvládu nad Vlčími skalami.

### Lešijova hrôzovláda (1322-1324)

Lešijovo objavenie zastihlo Kráľovstvo aj Vodárstvo po ťažkých pohraničných bojoch. Keď sa Lešij vyhlásil za pána pohraničných oblastí, nemal mu kto vzdorovať.

Lešij pomocou svojej ľavej ruky Alie a ľavej ruky Tieňa prevzal kontrolu nad usadlosťami na území Červenokamenskej vojvodiny. Vladykov, ktorí mu nesľúbili vernosť, nahradil svojimi generálmi. Podporoval činnosť nekromantov, ktorých činy neboli trestané, ale naopak podorované.

V roku 1323 sa stretol v súboji o vládu nad dobytými územiami s hrdinom Vlčích skál [**Žigmundom Reorom Mitickým**](/articles/Zigmund-Reor-Miticky.md). Po remíze 3:3 skončil rozhodujúcim kolom, ktoré vyhral Lešij. 

Na začiatku svojej vlády vystupoval s každodenným aktom dobrovlády a aktom hrôzovlády. Neskôr však usúdil, že jeho poddaní si akt dobrovlády nezaslúžia, a ako akt hrôzovlády akt dobrovlády zrušil.

Na druhé výročie svojho vyslobodenia z väzenia sa vybral na trojdňové oslavy do dediny Vlčie skaly. Dedinčania, ktorí odhalili príčiny Lešijovho úpadku, presvedčili Lešija, aby sa vzdal svojej pozície dobyvateľa a vrátil sa späť na svoje miesto prírodného božstva.