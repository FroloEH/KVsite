---
title: LARP Kráľovstvo 2025
date: Tri dni hry, 23. - 26. júla 2025
place: Les pri hrade Červený Kameň
linkFbEvent: https://www.facebook.com/events/1769962223443715
image: src/images/uploads/dedina_s_ľuďmi.jpg
subTitle: Čo je nové v Kráľovstve?
annotation: "Lešij, ktorý posledné tri roky vládol pohraničným oblastiam,
  zanechal povinnosti ľudského zemepána a vrátil sa na svoje právoplatné miesto
  boha lovu. Spojenci aj nepriatelia, ktorých za sebou zanechal, sú oslabení.
  </br></br> Hranica medzi Kráľovstvom a Vodárstvom ustanovená v roku 1322
  zmizla, keď si Lešij privlastnil všetky pohraničné územia a hranicu zrušil.
  Dnes si nikto nie je istý, kadiaľ hranica viedla. Z pohraničných oblastí a
  Vlčích skál sa tak stalo územie nikoho. </br></br> Kráľ Pataj Šuhaj I. aj
  akvilónsky kráľ Mikluš zbierajú sily na pokračovanie vo vojne, svoje armády
  potrebujú sústredene a odmenia každého, kto bez boja získa časť územia a
  ušetrí sily na veľký konflikt.<br><br> Vlčie skaly čaká dôležitá otázka: na
  ktorú stranu chcú patriť?"
storyIntroText: Vlčie skaly, 1325
storyImage: src/images/uploads/povzbudzujucepublikum_doprava_cropped.jpg
story1Title: Praotec out, Myrmek in, Fungus s vami
story1Text: Vlčie skaly, pútnické mesto? Zjavenie Praotcovej hlavy, Myrmekovej
  dcéry Zirnitry a uctievačov Fungusa (ktorí rastú ako huby po daždi) vyvolalo
  mnohé otázky. Nehľadá cirkev Praotcova nového biskupa? Budú aj tento rok na
  púti kyselé žížaly? Mám priviesť ľudí na tú správnu vieru práve ja?
story2Title: Liečitelia na hrad!
story2Text: "Bývalá zbojnícka pevnosť v bývalej budove VŠMU má nového majiteľa:
  Cech liečiteľov! Objavenie Dar'Vínovho denníka a získanie veľmi, veľmi, veľmi
  pevného zázemia z nich spravilo hráča na novej úrovni. Dokážu túto svoju
  opevnenú pozíciu vo Vlčích skalách využiť? Alebo im túto príležitosť vyfúkne
  iný cech?"
story3Title: Kde sa dvaja bijú...
story3Text: Vladyka André von Goldstein dostal svoju novú pravú ruku v podobe
  Gregora Samnalej Zátku... čo sa s týmto nariadením stane po Lešijovom odchode?
  V lesoch okolo Vlčích skál vraj zazreli vlhké škvrny, neblahý znak prítomnosti
  vodárskeho Vlhkého komanda. Využijú Vodári príležitosť nakloniť misky váh na
  svoju stranu?
archived: false
---
